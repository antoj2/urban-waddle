Indhold
Forord.................................................................................................................................... 3
Miniforløb om sociologi og politik............................................................................................ 4
Andre kilder ........................................................................................................................ 4
Vigtige fagtermer ................................................................................................................ 4
Primær og sekundær socialisation ................................................................................... 4
Dobbeltsocialisering og Multisocialisering ....................................................................... 4
Jeg-, personlig-, og social identitet ................................................................................... 4
Normer (formelle og uformelle) + sanktioner og social kontrol ........................................... 5
Det førmoderne, Det moderne og Det senmoderne samfund ............................................ 6
Globalisering, tab af traditioner, øget individualisering (Giddens) ...................................... 7
Frontstage og Backstage + rekvisitter (Goffman) ............................................................... 8
Højre-venstre-skalaen ..................................................................................................... 9
Fordeling- og værdipolitik ................................................................................................ 9
Vigtig Viden ...................................................................................................................... 10
Lovgivningsprocessen ................................................................................................... 10
Modeler ........................................................................................................................... 12
Eastons model (Lovgivningsprocessen og indflydelse i det politiske system) ................... 12
Bonus .............................................................................................................................. 13
Moderne samfund og erhverv ........................................................................................ 13
Produktudviklingsforløb med fokus på metode. ..................................................................... 14
Andre kilder ...................................................................................................................... 14
Vigtige fagtermer .............................................................................................................. 14
Kvantitativ, kvalitativ og komparativ metode. .................................................................. 14
Stikprøve ...................................................................................................................... 15
Regression.................................................................................................................... 16
Vigtig Viden ...................................................................................................................... 16
Sundhedsdemografi ...................................................................................................... 16
Samfundsøkonomisk forløb med fokus på økonomisk politik og arbejdsmarkedspolitik. ......... 18
Andre kilder .................................................................................................................. 18
Vigtige fagtermer .............................................................................................................. 18
Økonomiske konjunkturer (ikke på pensum, men anbefalet) ........................................... 18
Makroøkonomisk politik ................................................................................................ 18
Strukturpolitik ............................................................................................................... 19
Finanspolitik ................................................................................................................. 19

Albert Vinther

[1]

Pengepolitik .................................................................................................................. 21
Økonomisk globalisering ............................................................................................... 22
Valutapolitik ................................................................................................................. 23
Konkurrenceevne .......................................................................................................... 24
Økonomiske mål ........................................................................................................... 26
Nationalregnskabsligningen .......................................................................................... 29
Multiplikatoreffekten ..................................................................................................... 31
Vigtig viden....................................................................................................................... 32
Økonomisk globalisering ............................................................................................... 32
Modeler ........................................................................................................................... 33
Det økonomiske kredsløb .............................................................................................. 33
Bonus .............................................................................................................................. 35
Økonomiske krise 2008 ................................................................................................. 35
Forløb om velfærd og sundhed. ............................................................................................ 36
Vigtige fagtermer .............................................................................................................. 36
Velfærdsmodeller ......................................................................................................... 36
Forventningsklemmen................................................................................................... 39
Social arv...................................................................................................................... 39
Bourdieu....................................................................................................................... 40
Kapitaler (økonomisk, kulturel, social) ........................................................................... 41
Felter og det sociale rum ............................................................................................... 42
Habitus ........................................................................................................................ 42
Doxa ............................................................................................................................. 42
Vigtig viden....................................................................................................................... 43
Hvem skal sikre velfærden? ........................................................................................... 43
Politiske ideologier og beslutningsprocesser. Fokus på vælgeradfærd, partiadfærd og politiske
ideologier. ............................................................................................................................ 45
Andre kilder ...................................................................................................................... 45
Vigtige fagtermer .............................................................................................................. 45
Ideologierne (Liberalisme, konservatisme og socialisme) ............................................... 45
Vigtig viden....................................................................................................................... 50
Vælgeradfærd ............................................................................................................... 50
Modeller .......................................................................................................................... 56
Molins model, Anthony Downs medianvælgerteori og Kaare Strøms model over partiadfærd
.................................................................................................................................... 56
Forløb om erhvervsstruktur, konkurrencestat og økonomisk globalisering .............................. 59

Albert Vinther

[2]

Andre kilder ...................................................................................................................... 59
Vigtige fagtermer .............................................................................................................. 59
Erhvervspolitik (strukturpolitik) ...................................................................................... 59
Konkurrencestaten........................................................................................................ 61
The Nokia Risk .............................................................................................................. 62
Vigtig viden....................................................................................................................... 69
Global Økonomi ............................................................................................................ 69
Modeller .......................................................................................................................... 76
Porters diamant (Global konkurrenceevne) .................................................................... 76
Forløb om demokratiopfattelser, demokratiske deltagelsesmuligheder, politisk
indflydelsesmuligheder. ....................................................................................................... 80
Andre kilder ...................................................................................................................... 80
Vigtig viden....................................................................................................................... 80
Demokrati..................................................................................................................... 80
Stemmeret ................................................................................................................... 82

Forord
Dette er et komplet kompendium over hele samfundsfags pensum til 24htcE, denne indeholder
en indholdsfortegnelse, så man hurtigt kan overskue og finde de relevante materialer.
VIGTIGT!
Alle links markeret med rødt må IKKE UNDER NOGEN OMSTÆNDIGHEDER åbnes under selve
eksamen, hvis du åbner et sådanne link VIL du blive smidt ud af skolen, brug af umarkerede
links er også på eget ansvar, det er op til læseren selv at tjekke om linket også er på den officielle
liste, hvis linket ikke er på listen, må den ikke åbnes under eksamen.

Albert Vinther

[3]

Miniforløb om sociologi og politik
Andre kilder
Ditlev Tamm - professor på høje hæle
5.1.2 Indflydelse i det politiske system
1. Teknologisk udvikling og samfundsudvikling

Vigtige fagtermer
Primær og sekundær socialisation
2.2 Socialisation
Den primære socialisation foregår i barnets helt nære miljø. Det vil sige, at den foregår i familien
eller i kontakter, der kan sidestilles med familien. Her lærer barnet, at det er vigtigt som individ,
at det er elsket og uerstatteligt. Den sekundære socialisation foregår i vuggestue, børnehave,
skole og i vennegruppen. Her socialiseres barnet til at være ligestillet med andre børn, at indgå i
en større gruppe og at tage hensyn til fællesskabet.

Dobbeltsocialisering og Multisocialisering
2.2 Socialisation
Den svenske socialpsykolog Lars Dencik har beskrevet nutidens socialiseringsproces som
en dobbeltsocialisation. Som det fremgår af sommerfuglemodellen, står barnet i midten af de
to socialiseringsarenaer og kan derfor til tider opleve et krydspres. Nogle normer passer godt ind
i familien, men passer slet ikke i institutionen og omvendt og barnet skal lære at manøvrere
rundt i de forskellige forventninger. Dencik mener dog, at dobbeltsocialisationen er positiv, da
barnet blandt andet lærer at tilpasse sig nye situationer og at foretage valg – noget der er meget
brugbart i nutidens samfund.
Dion Sommer, der er professor i psykologi, har videreudviklet sommerfuglemodellen, fordi der i
en tid med mange sammenbragte familier og ikke mindst de sociale medier er behov for at se på
flere socialisationsarenaer. Han taler derfor om multisocialisering

Jeg-, personlig-, og social identitet
2.3 Identitet
Gennem socialiseringsprocessen udvikles altså identiteten og mange forhold spiller ind på
denne udvikling. Ordet identitet betyder at noget er det samme. Det vil altså sige at identitet er

Albert Vinther

[4]

udtryk for, at der er noget ved vores person, som er det samme over tid og i forskellige
sammenhænge. For at forstå begrebet identitet bedre, kan det hjælpe at se på nogle af de
niveauer, som identiteten kan siges at bestå af. Jeg-identiteten er den inderste kerne af vores
identitet, som ikke forandres på kort sigt. Den er afgørende for, at vi opfatter os selv som
grundlæggende den samme person gennem en længere periode. Den personlige identitet er det
billede, vi gerne vil have af os selv og som vi gerne vil vise overfor omverdenen. Den er mere
foranderlig end jeg-identiteten og vil i løbet af livet ændre sig alt efter, hvordan vi ønsker at
fremstå overfor andre.
Den sociale identitet kommer til udtryk gennem de forskellige roller, vi har igennem livet. Vi
påtager os forskellige roller for at blive anerkendt af vores omgivelser og den sociale identitet
handler altså om, hvordan omgivelserne opfatter os og påvirker os til at fremstå. Endelig kan der
tales om en kollektiv identitet, som mennesker, der bor i et samfund med fælles normer og
værdier, deler. Der er altså tale om en mere overordnet identitet, der danner rammen for de
andre niveauer.

Normer (formelle og uformelle) + sanktioner og social kontrol
2.2 Normer, sanktioner og social kontrol
Normer er de regler eller forventninger om adfærd, som vi ofte indordner os under helt
automatisk. Fx rækker du hånden op i klassen, du omtaler din lærer ved fornavn og du står i kø i
kantinen. Her er der tale om uformelle normer, fordi de ikke er nedskrevet. Formelle normer kan
eksempelvis være love om, at man kører på cykel i højre side af vejen og at man skal have et
gennemsnit på 02 eller højere for at blive student.
Når vi overholder normerne, belønnes vi med positive sanktioner som eksempelvis ros, smil,
likes og anerkendende blikke. Men overtræder vi normerne mødes vi med negative sanktioner.
Det kan være alt fra en fængselsstraf, hvis vi overtræder love til lærerens irettesættelse, hvis
man råber i klasselokalet eller et skuffet blik fra mor eller far, hvis man er gået for sent i seng og
er træt næste morgen. Sanktioner er altså den reaktion en handling medfører, og de er med til at
holde os fast på at følge normerne.
Sanktioner er dermed også en del af det at føre social kontrol. Social kontrol har til formål at
sætte grænser for, hvordan vi opfører os i samfundet. Det sker ved, at man via positive og
negative sanktioner sørger for, at individerne tilpasser sig samfundets normer og ikke stikker for
meget ud i forhold til, hvad der er normalt accepteret. Social kontrol er altså en proces, der sker
for at motivere individer til at følge de gældende normer. Normerne i forskellige typer af samfund
(både tidsmæssigt og geografisk) kan være meget forskellige og der kan herske meget forskellige
grader af social kontrol.
Hvis du laver en google-søgning på 'social kontrol', vil du opdage, at langt de fleste links handler
om kontrol af unge i familier med anden etnisk baggrund end dansk. Men social kontrol sker i
alle grupper i samfundet.

Albert Vinther

[5]

Det førmoderne, Det moderne og Det senmoderne samfund
1.6.1: Det førmoderne samfund (-1800)
Vi kender også det førmoderne samfund som et
landbrugssamfund. Det blev det kaldt, fordi mere
end 95% af befolkningen arbejdede med
landbrug. Livet i det førmoderne samfund var
knyttet til slægten. Det var præget af traditioner,
som kom fra en dyb religiøsitet og en afmagt
overfor naturens kræfter. Derfor bliver det også
kaldt det traditionelle samfund. Hierarki eller
hakkeorden var overalt i samfundet. Hierarkiet gik
fra kongen over adelen og til patriarken, der havde revselsesret overfor sin hustru og sine børn.
1.6.2: Det moderne samfund (ca. 1800-1950)
Moderniseringen som proces kan være meget svær at sætte en startdato på. De fleste vil mene,
at det var renæssancens tænkere i 1500-tallet, der satte mennesket i centrum, som reelt gav
startskuddet til den moderne epoke.
Vi begynder i 1800-tallet, hvor nationalstaten, den industrielle revolution og det moderne
demokrati opstod.
1900-tallets første halvdel var præget af verdenskrige og teknologisk udvikling, især inden for
våben, medicin og arbejdsmiljø, hvilket øgede levealderen markant.
Videnskaben søgte rationelle forklaringer frem for religiøse, også i samfundsvidenskaben, hvor
man forsøgte at forstå fænomener som fattigdom og krig.
Det moderne samfund kaldes også industrisamfundet, præget af teknologiske gennembrud og
sekularisering – hvor religion mistede sin eneret på at forklare menneskets plads i verden.
Ny teknologi ændrede hverdagen. Urbanisering opstod, da folk forlod lokalsamfundet for at
arbejde i byerne som følge af industrialiseringen og øget handel.
Kapitalismen afløste gamle
privilegier med fri konkurrence.
Arbejderklassen organiserede sig og
krævede bedre vilkår – her opstod
socialismen. Sociologien blev
udviklet for at forstå denne nye
samfundsorden.
Industrialiseringen skabte
interessekonflikter, som Karl Marx
analyserede. I 1800-tallet reagerede
maskinstormere mod
fabriksarbejdet. I dag ses lignende
bekymringer omkring
automatisering.
1.6.3: Det senmoderne samfund (ca. 1950-nu)
Formålet med teorien om moderniseringen er at beskrive, hvordan vilkårene har ændret sig i
dagens samfund.

Albert Vinther

[6]

Det senmoderne samfund er en
forlængelse af den udvikling, som vi
så i det moderne samfund. Perioden
er kendetegnet ved fx velfærdsstaten
og den store amerikanske kulturelle,
politiske og økonomiske indflydelse
efter 2. Verdenskrig. Her fik vi bl.a. de
store internationale organisationer
som FN og EU. I 1990'erne ændrede
internettet hele den globale
kommunikation. Trafikken af data
skabte fundamentet for det, som vi
også kalder informations- eller
netværkssamfundet

Globalisering, tab af traditioner, øget individualisering (Giddens)
Bro jeg har læst hele pensum, der er ikke noget om ”globalisering, tab af traditioner, øget
individualisering”, men Giddens siger i stedet noget om adskillelse af tid og rum, udlejring af
sociale relationer, afhængighed af abstrakte ekspertsystemer og øget refleksivitet der er med til
at karakterisere det senmoderne samfund.
Globalisering
2.1 Adskillelse af tid og rum
Giddens mener, at det senmoderne samfund er karakteriseret ved adskillelse af tid og rum.
Adskillelsen betyder, at vores handlinger ikke længere kun har indflydelse lokalt. Tiden er adskilt
fra handlingerne, fordi noget der sker om natten i Kina, har indflydelse om dagen i Danmark. På
samme måde er rummet adskilt, fordi vi kan kommunikere med det meste af verden på et
splitsekund.
2.1 Udlejring af de sociale relationer til ekspertsystemer
Adskillelsen af tid og rum er et resultat af, at den sociale relation bliver fjernet fra handlingerne
og “udlejret” til ekspertsystemerne. Giddens nævner også “symbolske tegn", der udveksles
uafhængigt af ansigt-til-ansigt kontakt. Konkret er det eksempelvis betalinger, men også
reaktioner på sociale medier kan ses som “symbolske tegn”. Det finansielle system fungerer på
tværs af tid og rum, og på samme måde gør reaktionerne på de sociale medier.
Når man ikke længere kan kigge den person i øjnene, der påvirker en, så reduceres den sociale
relation. På samme måde er ekspertsystemerne med til at reducere de sociale relationer, der
var så kendetegnende for de førmoderne samfund. Nu bliver de nære forpligtelser som
børnepasning og pleje af ældre varetaget af specialister som et lønarbejde.
2.1 Teknologiske systemer er ekspertsystemer
Teknologiske systemer er også ekspertsystemer. En bil eller endda en cykel er en meget
kompliceret enhed, der består af mange dele af forskellige materialer fra forskellige dele af
verden. I hverdagen må vi stole på, at alle dele på cyklen eller bilen fungerer optimalt. Vi regner
med, at de er samlet korrekt, før vi begiver os ud i trafikken.
Ekspertsystemerne er vigtige i vores samfund, og de ses også hos lægen eller endda ved
køledisken, hvor vi må stole på deklarationen og mærkerne på varen.

Albert Vinther

[7]

Øget individualisering
2.1 Øget refleksivitet
Anthony Giddens taler også om en øget refleksivitet i det senmoderne samfund. Den opstår,
fordi vi bliver udsat for en enorm mængde af informationer og et væld af muligheder for at forme
vores egen identitet. Når vi skal træffe et afgørende valg – fx at vælge uddannelse eller stemme
på en politiker – bliver der målrettet en masse information fra forskellige sider, med henblik på at
påvirke os.
Vi bliver mod vores vilje tvunget til at sætte vores refleksivitet på arbejde. Vi skal bearbejde vores
egen idé om, hvem vi selv er, og hvem vi ønsker at være i fremtiden. Det sker på grund af det
store informationspres. Behovet for refleksivitet vokser samtidig med behovet for selvudvikling.
Vores fortælling om udvikling af talent og realisering af potentiale handler om, at vi skal kigge
indad. Vi skal søge efter et talent, der skal dyrkes eller et potentiale, der skal realiseres.
Tab af traditioner
2.1 Flydende modernitet
Individualiteten betyder, at værdier og relationer i det senmoderne med sociologen
Zygmunt Baumans ord bliver flydende. Der er ikke nødvendigvis faste roller og traditioner, som
afklarer vores identitet, og derfor er vores plads i verden hele tiden til forhandling. Det
senmoderne menneske er en individualist der først og fremmest har ansvar for at skabe sin egen
fortælling.
Der er fordele ved den flydende modernitet. Eksempelvis er der opbrud i undertrykkende
traditionelle strukturer, hvilket er frigørende for både kvinder, mænd og minoriteter. Men den
store ulempe er, at samfundets fælles fortælling bliver udfordret. De strukturer som vi
socialiseres ind i forandres så hurtigt, at generationerne har svært ved at forstå hinandens
livsvilkår og værdier. Zygmunt Bauman er nervøs for at den individualistiske og asociale adfærd
på eksempelvis sociale medier skader venskaber og parforhold.

Frontstage og Backstage + rekvisitter (Goffman)
2.3 Sociale roller
Goffman bruger begrebet 'facework' om det arbejde, der udføres i det sociale møde mellem
mennesker. Facework udføres både i forsøget på at opnå den ønskede sociale identitet og af
hensynet til de andre mennesker, man møder. Ifølge Goffman samarbejder mennesker om, at
de sociale møder bliver behagelige.
Frontstage er når man står på scenen og optræder, man er trådt ind i rollen, ved hvad den
indeholder og hvad man skal gøre for at leve op til medspillere og publikums forventninger. Når
man er frontstage, er der tale om, at ens personlige eller sociale identitet er i fokus.
Backstage er når man tilbringer tid bag scenen, er sig selv og ikke udfylder en bestemt rolle. Det
er her man slapper af og jeg-identiteten kan tage over. Man kan være sammen med mennesker,
der er helt tæt på en og som man ikke skal 'optræde' overfor.
Professor i kommunikation Joshua Meyrowitz har udvidet Goffmans teori og taler om en middle
region, der befinder sig mellem front- og backstage. Her er man både privat og offentlig. Det vil
sige, at man er afslappet og sig selv, men samtidig er der tilskuere, som ikke udelukkende er ens
nærmeste og derfor påtager man sig en rolle. Der kan eksempelvis være tale om realityprogrammer, hvor deltagerne egentlig er private, men alligevel udstilles overfor omverdenen.

Albert Vinther

[8]

Højre-venstre-skalaen
4.3 Folkestyrets politiske partier
I venstre side er partierne med
socialistiske ideologier. De
lægger vægt på, at økonomisk
lighed og fælles løsninger er
vigtige for at få et godt og
trygt samfund. Partierne i højre
side er dem, der er tilhængere
af liberale og konservative
ideologier. De lægger vægt på
de frie markedskræfter, og at
"enhver er sin egen lykkes
smed".

Fordeling- og værdipolitik
4.4 Aktuelle politiske skillelinjer
Den vandrette højre-venstre-skala handler om, hvor meget der skal fordeles fra de rigeste til
dem, der har mindre, for at få det bedst mulige samfund.
Men der er også emner, der ikke direkte handler
om fordelingspolitik. Det er værdipolitik,
hvilket vil sige emner, der beskrives
på den lodrette værdipolitiske skala.
Den værdipolitiske skala kaldes
også den nypolitiske skala. Det
hedder den, fordi der er tale
om politiske emner, som
særligt er blevet aktuelle i de
seneste årtier.
Længst oppe på skalaen for
det værdipolitiske venstre finder
man synspunkter, som fx at vi skal have en
blødere politik overfor flygtninge og
indvandrere. Staten bør give mere i ulandsbistand. Vi skal
hellere forebygge kriminalitet end straffe, og vi har et ansvar
for at efterlade kloden i en bedre stand, end vi modtog den.
Længst nede på skalaen for det værdipolitiske højre, finder
man andre synspunkter. Her mener man, at vi bør have en
stram indvandrerpolitik. Det bør være borgerne, der frivilligt
samler ind til ulande, fremfor at staten giver ulandsbistand. Vi
skal fokusere på at straffe forbrydere, og de miljømæssige hensyn er ikke vigtigere end
økonomien.

Albert Vinther

[9]

Vigtig Viden
Lovgivningsprocessen
5.3 Hvordan træffer vi politiske beslutninger?
5.3.2 Lovgivningsprocessen
Der er forskellige
beslutningsprocedurer på de
forskellige niveauer. Den nationale
lovgivning begynder med, at der
kommer et ønske om nye regler eller
fjernelse af de eksisterende. Dét
er initiativfasen, og den kan tage
meget lang tid. Når der er kommet et
lovforslag, behandles og diskuteres
det. Derefter afgøres det ved
afstemning, om loven skal vedtages
og implementeres.
Initiativ- og lovforberedelsesfasen
5.3.2 Initiativ- og lovforberedelsesfasen
Både regeringen og Folketingets medlemmer kan fremsætte lovforslag og beslutningsforslag.
Normalt bliver ca. 9 ud af 10 lovforslag
fremsat af regeringen. Selve initiativet
til at fremsætte et lovforslag kan
påvirkes af mange forskellige aktører.
Politikerne og partierne bliver i høj grad
påvirket af deres støtter i erhvervslivet
eller fagorganisationer. Det kan ske
gennem deltagelse i udvalgsarbejdet
i lovforberedelsesfasen. En del af
dialogen sker ofte før og bag lukkede
døre. Venstre har fx faste møder med
den Liberale Erhvervsforening. Liberal
Alliance har modtaget stor støtte fra Saxo Bank, og Socialdemokratiet har faste møder med de
store fagforeninger.
Nogle gange skal lovforslag også forbedres på grund af international påvirkning. Hvis der fx er
kommet et direktiv fra EU, er det regeringens ansvar at få gennemført en lov i forlængelse heraf.
Før et lovforslag skal gennem Folketinget, skal det ofte igennem et forberedende arbejde. Det er
her ministerens embedsmænd analyserer mulighederne. Efterfølgende deles forslaget ud til
Folketingets medlemmer. De enkelte partier får så mulighed for at diskutere forslaget på deres
gruppemøder. Her tager de stilling til, om partiet kan støtte op omkring det, før det behandles i
Folketinget.
Beslutningsfasen
5.3.2 Beslutningsfasen
Før et lovforslag kommer til afstemning i Folketinget, skal det først gennem en
lovgivningsproces. Den foregår delvist i folketingssalen og i Folketingets udvalg, der behandler
Albert Vinther

[10]

forskellige fagområder.
De stående udvalg, som behandler de fleste lovforslag, har ca. 29 pladser, som deles ud
mellem partierne efter deres antal mandater i Folketinget.
Et lovforslag behandles tre gange i beslutningsfasen, før det bliver til lov. Ved 1. behandlingen i
Folketinget bliver forslaget debatteret helt overordnet. Detaljer undgås så vidt muligt. Hvert parti
har en ordfører inden for det område, der tales om, som går på talerstolen og fremlægger
partiets syn på forslaget. Herefter sendes forslaget oftest tilbage til behandling i det udvalg, som
lovforslaget hører under. Det vil sige, at lovforslag inden for kulturområdet bliver sendt til
behandling i kulturudvalget.
I udvalget går man lovforslaget igennem. Her har man også mulighed for at stille spørgsmål til
den minister, der er på området, hvis det er regeringen, som har fremført lovforslaget. Det er ikke
kun udvalget, som kan stille spørgsmål og fremlægge deres holdninger. Der er også mulighed
for, at interesseorganisationer, græsrodsbevægelser, virksomheder og enkeltpersoner stiller
spørgsmål eller kommer med bemærkninger til lovforslaget. Det kan de gøre ved at møde
personligt op til et møde i udvalget. Man kan også sende spørgsmålene til udvalget.
For at blive hørt, kan det være en fordel at være medlem af en forening eller
græsrodsbevægelse. På den måde får man større gennemslagskraft. Flere danskere er medlem
af græsrodsbevægelser, foreninger og organisationer, end de er af politiske partier. Det er en vej
til at påvirke politikerne, når organisationerne møder op i Folketingets udvalg, før et lovforslag
kommer til afstemning.
Store interesseorganisationer bliver ofte hørt i politiske udvalg, som behandler de lovforslag, der
er inden for organisationens fagområde. Inden for bestemte politiske områder er der grupper af
interesseorganisationer, som bliver taget med på råd, eller selv udtrykker deres holdning til
politiske lovforslag.
I 2. behandlingen i Folketinget går man gennem de udtalelser og eventuelle forslag til ændringer,
som er kommet efter første behandling. Ofte er forhandlingerne ikke så lange under 2.
behandlingen. Man går derfor ofte direkte videre til en afstemning om de ændringsforslag, der
kan være kommet.
Medmindre der er tale om særligt vigtige eller komplicerede lovforslag, bliver forslaget ikke
sendt til en ny udvalgsbehandling. Det kommer direkte til 3. behandlingen i Folketinget.
I 3. behandlingen i Folketinget er der en afsluttende debat, hvor der stemmes om lovforslaget.
Før lovforslaget kan godkendes, skal et flertal stemme for forslaget. Her skal minimum
halvdelen af Folketingets medlemmer være til stede ved afstemningen.
Det er i visse tilfælde muligt for Folketingets medlemmer at kræve, at et vedtaget lovforslag
sendes ud til folkeafstemning. Det kræver opbakning fra en tredjedel af Folketingets
medlemmer, før et lovforslag kan komme til folkeafstemning, hvilket sker yderst sjældent.
Implementeringsfasen
5.3.2 Implementeringsfasen
Når en lov er vedtaget i Folketinget, skal den forbi dronningen til underskrift. Loven træder
formelt i kraft, når den offentliggøres i Folketingstidende.
Implementeringsfasen er, når loven bliver ført ud i livet til dem, fx politiet eller
folkeskolelærerne, der skal ændre praksis. Det er ofte først under implementeringen, at man
kan vurdere, hvordan loven virker. Fungerer den, som den skal? Giver den de forventelige
resultater?

Albert Vinther

[11]

Modeler
Eastons model (Lovgivningsprocessen og indflydelse i det politiske system)
5.1.1 Det politiske system

Politik handler om, hvordan vi fordeler værdier i samfundet. I et demokrati sker det bl.a. ved, at
folkevalgte politikere udformer politikker. De træffer beslutninger, som ændrer på fordelingen af
værdier, og det påvirker borgernes liv. Politikerne beslutter ikke uden at blive påvirket af
borgernes ønsker og holdninger. Ønsker og krav fra borgerne kommer både før, under og efter,
politikerne træffer beslutningerne.
Det politiske system er som en slags maskine. Der kommer input fra omgivelserne. Det kan
være i form af nogle generelle ændringer i samfundet eller nogle enkeltsager, som tages op af
medierne. I medierne kritiseres politikerne og deres forslag og beslutninger. Nogle gange
reagerer de ved at lave nye regler eller ændre de eksisterende.
Input fra omgivelser kan påvirke beslutninger i det politiske system. De handlinger og
beslutninger, som politikerne træffer, er output. Med smykkeloven førte alle input til, at
regeringen skærpede loven. Beslutninger, som fx ny lovgivning, er output fra det politiske
system.
I første omgang har beslutninger indflydelse på omgivelserne. I eksemplet med smykkeloven var
effekten af loven, at politiet skulle undersøge mange flere migranters baggage.
Borgerne bliver påvirket af, hvilke emner politikerne diskuterer. De reagerer positivt eller negativt
i forhold til de beslutninger, de træffer. Der er tale om en cirkulær model, hvor borgernes syn på
den førte politik er afhængig af det politiske systems beslutninger og omvendt. Den førte politik
ændres løbende i forhold til borgernes respons.
Input til det politiske system sker via krav og tilslutning. Omgivelserne har forskellige behov, og
disse behov omdannes via en politisering til krav til det politiske system. En politisering kan
finde sted ved, at medierne sætter fokus på et bestemt politisk område. De nye input bliver
bearbejdet af det politiske system og fører til nye output. Hvis input er støtte til den førte politik,
kan beslutningen være, at man ikke ændrer noget.
Det danske politiske system er et åbent system, og chok udefra kan påvirke alle enheder i
figuren. Det kan være ændringer i den internationale økonomi, terror eller miljøkatastrofer, som
kan påvirke det politiske system og de politiske beslutninger.

Albert Vinther

[12]

Bonus
Moderne samfund og erhverv
De bruger ”moderne” selvom det var fra 1800-1950

Albert Vinther

[13]

Produktudviklingsforløb med fokus på metode.
Andre kilder
Mental sundhed - Sundhedsstyrelsen
Virker ikke brug Måling af mental sundhed · Statens Institut for Folkesundhed i stedet.

Vigtige fagtermer
Kvantitativ, kvalitativ og komparativ metode.
11. Metoder
11.1 Hvordan laver vi en undersøgelse?

Kvantitativ metode
11.2 Kvantitativ metode
Kvantitativ metode er, når vi bruger målbare data til at påvise sammenhænge i samfundet. Det
kan vi fx via offentlige registre som Danmarks Statistik, Energistyrelsen og Skat eller gennem
egne eller andres undersøgelser som fx spørgeskemaer eller onlineundersøgelser.
Med den kvantitative metode forsøger vi at få et generelt billede af dem, vi har undersøgt. Det
kan fx være vælgernes holdning til statsministeren, eller hvor meget tid børn bruger foran en
skærm dagligt.
Den kvantitative metode kræver, at resultatet kan måles og beskrives med tal – altså
kvantitativt. Vi skal være sikre på, at resultatet gælder for den population, vi undersøger, og at vi
har spurgt det antal personer, der skal til for, at vi kan kalde undersøgelsen for repræsentativ.

Albert Vinther

[14]

Kvalitativ metode
11.3 Kvalitativ metode
Kvalitativ metode bruger vi, når vi
forsøger at opnå en dybere forståelse
for eller ny viden om de personer, vi
undersøger. Gennem interviews,
observationer eller eksperimenter ser
vi på, hvad folk tænker, føler og
mener, og hvorfor de handler, som de
gør. Med den kvalitative metode går vi
altså i dialog med folk eller observerer
dem.
Når vi observerer eller laver interviews, får vi nogle mere dækkende svar end med
den kvantitative metode. Det er en fordel at bruge den kvalitative metode, når vi ikke er sikre på,
vi kender de mulige svar, og om vi har fat i de rigtige forklaringer. Den kvalitative metode er
dyrere og mere tidskrævende, og den er fx ikke repræsentativ.
Komparativ metode (ikke på pensum)
11.4 Komparativ metode
Komparativ metode handler om at sammenligne. Det kan være, når vi forsøger at finde ligheder
og forskelle i undersøgelser af lande, byer, organisationer, økonomiske fænomener osv.
Vi bruger metoden til at sammenligne forskellige undersøgelser eller cases. På den måde får vi
forståelse for forskelle og ligheder.
Når vi vælger den komparative metode, bruger vi andre undersøgelser
af kvalitativ og/eller kvantitativ art. Det gør vi for at få ny viden og indsigt og for at undgå fejl.

Stikprøve
11.2 Hvordan laver vi en stikprøve?
For at få et godt billede af populationen, vi undersøger, skal vi sørge for, at;
•
•

den er repræsentativ – altså afspejler populationens sammensætning og/eller holdninger.
den har et stort nok antal personer – jo større stikprøven er, des mindre er usikkerheden i
resultatet.

Vi kan vælge at bruge: 1) en tilfældig udvælgelse af populationen, eller 2) en ikke-tilfældig
udvælgelse.
1. Tilfældig udvælgelse kan være:
o Helt tilfældig udvælgelse: Det kan være, når vi lader en computer finde frem til, hvem
der skal være med i undersøgelsen efter tilfældigt udtrukne CPR-numre. Det kan også
være, hvor vi selv nummererer en liste med navne, som så udtrækkes efter nummer.
o Tilfældig udvælgelse efter opdeling i undergrupper (strata): Det er, når vi på forhånd
kender nogle typiske egenskaber i populationen. Undergrupperne er de typer i
populationen, vi ønsker, der skal være med i undersøgelsen. Fx en opdeling af
populationen med et lige antal mænd og kvinder eller en opdeling efter
ungdomsuddannelse.
2. Ikke-tilfældig udvælgelse kan være:

Albert Vinther

[15]

o

o

Frivillig deltagelse: Når respondenterne selv vælger at deltage i undersøgelsen. Fx når vi
laver et spørgeskema, som alle frivilligt kan deltage i på Facebook eller andre steder på
nettet.
Udvælgelse efter skøn: Når vi udvælger efter et kvalificeret skøn. Det vil sige, at vi stoler
på, at vi selv kan kontrollere og udelukke det, som ikke er relevant i undersøgelsen.
Sådan en undersøgelse kan vi kun lave, hvis vi mener, vi har et godt overblik over
populationen og stikprøven. Fx hvor vi selv udvælger de personer, der skal undersøges
efter relevans.

Vi kan vælge at lave en tilfældig udvælgelse og opdele populationen i undergrupper (strata),
som vi så udvælger tilfældigt.

Regression
4.5 Lineær regression
Vi har lavet ekstremt meget regression i fysik og kemi, jeg har ikke tænkt mig at forklare den her.

Vigtig Viden
Sundhedsdemografi
6.1 Sundhedsdemografi
Demografi betyder læren om befolkningens udvikling og sammensætning på køn og
aldersgrupper.
Fødsler, dødsfald og ind- og udvandringer udgør det, man kalder 'demografiske komponenter',
som bestemmer befolkningens udvikling. Hvis den demografiske udvikling fx indebærer, at der
kommer flere ældre, vil det få betydning for antallet af syge. Det kan betyde flere udgifter til
medicin og sundhedsvæsenet, eller at landets samlede produktion stiger langsommere.
En befolknings sundhedstilstand afhænger af dens indbyggeres helbred. Her spiller mange
forskellige forhold ind. Noget af det, der har betydning for sundheden er fx genetiske
dispositioner, levevilkår i barndommen og i voksenlivet.
Kost, motion, alkohol, rygning og andre faktorer relateret til en persons livsstil har betydning for
sundheden. Men forhold i det miljø man færdes i, fx udsættelse for smitsomme sygdomme eller
skadelige forhold i arbejdsmiljøet, betyder ligeledes meget for et individs helbred.
Nogle sygdomme forekommer hyppigere blandt bestemte grupper af mennesker.
Den medfødte blødersygdom rammer fx kun drenge, og brystkræft forekommer næsten
udelukkende hos kvinder.
Andre sygdomme ses især hos ældre mennesker. Når der bliver relativt flere gamle mennesker i
Danmark, fordi middellevetiden stiger, så vil der også være relativt flere, der lider af
'aldersrelaterede' sygdomme. Diabetes-2 er særdeles sjælden blandt børn og unge, mens mere
end 10 % af alle 70-årige har sygdommen.
Hvis antallet af ældre borgere i et samfund ændrer sig, betyder det dermed en forskydning af,
hvilke sygdomme som er mest udbredt. Det er i sundhedsdemografien, man beskæftiger sig
med sammenhængene mellem en befolknings sammensætning og dens sygdomsmønster.
Der er en gensidig påvirkning mellem befolkningens demografiske forandringer på den ene side
og befolkningens sygdomsmønster og efterspørgsel efter behandling på den anden side.
Udviklingen i de demografiske komponenter påvirker sammensætningen af befolkningen med

Albert Vinther

[16]

hensyn til alder, køn og etnicitet, og denne sammensætning har betydning for de sygdomme, der
kan forekomme i befolkningen.
Omvendt påvirkes de demografiske komponenter af den medicinske og den sociale udvikling
samt forbedrede forebyggelses- og behandlingsmuligheder. Det er bl.a. blevet muligt at leve
længere med sygdomme, der førhen medførte død i en tidlig alder.

Albert Vinther

[17]

Samfundsøkonomisk forløb med fokus på økonomisk
politik og arbejdsmarkedspolitik.
Andre kilder
9.3.2 Arbejdsmarkedet (ikke pensum, men nok en god ide at læse anyways)
9.3.3 Arbejdsmarkedspolitik og flexicurity (ikke pensum, men nok en god ide at læse anyways)
Danmarks Nationalbank - Officielle rentesatser

Vigtige fagtermer
Økonomiske konjunkturer (ikke på pensum, men anbefalet)
7.2.1 Økonomiske konjunkturer
Det danske samfund bliver rigere og
rigere. Vores BNP er generelt stigende,
men på kort sigt er der op- og nedture i
samfundsøkonomien. Opture i
økonomien kalder vi højkonjunktur. Her
er der høj vækst og produktion og lav
arbejdsløshed. Nedture i økonomien
kalder vi lavkonjunktur. Det er perioder
med lav, ingen eller negativ vækst og
stigende arbejdsløshed.

Makroøkonomisk politik
9.2 Økonomisk politik – kan vi styre økonomien?
7.2.1 Makroøkonomisk politik
Når vi skal påvirke de store, samlede
størrelser i økonomien, bruger
politikerne makroøkonomisk politik. Det
kan fx være tiltag, der skal mindske den
samlede arbejdsløshed, øge det samlede forbrug eller
stimulere den samlede produktion. På den måde kan vi enten
sætte gang i eller dæmpe den økonomiske aktivitet, når vi taler
om produktion og forbrug.
Vi bruger også makroøkonomisk politik, når vi skal påvirke den
samlede efterspørgsel. Når efterspørgslen stiger, stiger den økonomiske
aktivitet. Når efterspørgslen falder, falder den økonomiske aktivitet.
Den makroøkonomiske politik bruger vi til at påvirke samfundsøkonomien i den modsatte
retning af konjunkturen, så vi kan modvirke en for høj eller en for lav vækst.
Ved en lavkonjunktur vil politikerne forsøge at skabe mere vækst. Ved en højkonjunktur vil
politikerne forsøge at dæmpe væksten. I hvert fald i teorien.

Albert Vinther

[18]

Strukturpolitik
9.3 Strukturpolitik og arbejdsmarked
9.3.1 Strukturpolitik
Strukturpolitikken kan illustreres med nogle eksempler:
I Danmark har vi brug for uddannet arbejdskraft. En del ufaglært arbejde sendes til udlandet
eller varetages af maskiner. Mange af de jobs, der stadig er i landet, kræver en højere
uddannelse eller andre og nye kvalifikationer i forhold til tidligere. Hvis vi intet gør, vil der være
jobs, som ikke kan besættes med kvalificeret arbejdskraft.
Det er ikke et problem, som et makropolitisk indgreb kan løse. Her må vi ændre nogle strukturer.
Det gælder både på uddannelsesområdet og arbejdsmarkedet, så vi kan opkvalificere og øge
arbejdsstyrkens uddannelsesniveau.
Et andet eksempel på et strukturpolitisk område er konkurrencepolitik. I EU er der strenge regler
for, hvad virksomheder ikke må gøre for at begrænse fri og åben konkurrence. Vi må fx ikke lave
aftaler med vores konkurrenter om, hvad varerne skal koste, eller hvor meget vi skal producere
af en vare. Begge dele begrænser den frie konkurrence og prisdannelse på et marked, og holder
prisen kunstigt oppe for forbrugerne.
Strukturpolitik kan også være erhvervspolitik, der skal forbedre virksomheders vilkår. Det kan fx
være målrettet støtte til brancher, som politikerne vurderer, kan blive vigtige for den fremtidig
vækst (fx vedvarende energi, bioteknologi og velfærdsteknologi).
Ofte ser vi strukturpolitik på politikområder som erhvervspolitik, uddannelsespolitik
og arbejdsmarkedspolitik. Skattepolitik og overførselsindkomster kan også have
strukturpolitiske effekter.

Finanspolitik
4. Aktiv finanspolitik (se videoer for MEGET kloge ord, tag noter! Hvis det bliver relevant, er det
easy tolv at forstå og forklare hvad de snakker
om. Lyt især til Mogens Lykketoft. Se også ”Big
Short” på Netflix, god film om lige det her)
7.2.2 Finanspolitik
Med finanspolitik påvirker politikerne den
økonomiske konjunktur ved hjælp af de
offentlige finanser. Finanspolitik kan enten være
ekspansiv/lempelig eller kontraktiv/stram.
En ekspansiv finanspolitik sætter gang i den
økonomiske aktivitet. Det kan være en fordel
under en lavkonjunktur. Her vil politikerne gerne
skabe mere vækst og beskæftigelse.
Ekspansiv finanspolitik
7.2.2 Oversigt med kausalkæder over ekspansiv finanspolitik
Ekspansiv finanspolitik er, når der pumpes penge ud i samfundet. Det kan man gøre på to
måder:
1. Man sænker skatter eller afgifter
Her er kausalkæden over, hvordan det virker:
⇒ Husholdningernes disponible indkomst (efter skat) stiger ⇒ Privatforbruget stiger ⇒
Albert Vinther

[19]

Virksomheder øger produktionen ⇒ Virksomheder ansætter flere folk ⇒ Indkomststigning i
husholdningerne ⇒ Efterspørgslen og dermed den økonomiske aktivitet stiger.
2. Man øger det offentlige forbrug til investeringer eller personale
Her er kausalkæderne over, hvordan det virker:
At bygge en ny skole eller motorvej kræver arbejdskraft og materialer ⇒ Flere folk kommer i
arbejde, og virksomhederne sælger materialer og maskiner til byggeprojekter ⇒
Husholdningernes indkomst øges, og virksomhedernes produktion stiger.
Flere ansatte i den offentlige sektor ⇒ Indkomsten i husholdningerne stiger ⇒
Privatforbruget stiger.
kontraktiv finanspolitik
En kontraktiv finanspolitik dæmper den økonomiske aktivitet. Det kan være en fordel i
en højkonjunktur. Men hvorfor vil politikerne føre økonomisk politik i en højkonjunktur? Grunden
er, at man vil undgå overophedning af økonomien, som medfører inflation og
forringet konkurrenceevne over for udlandet.
Forestil dig en højkonjunktur, hvor arbejdsløsheden falder, og indkomster, forbrug og produktion
stiger. Alt er godt. Og dog. En stigning i forbruget er ensbetydende med, at efterspørgslen efter
varer stiger. Det medfører, at virksomhederne kan sætte priserne op. Hvis du vil sælge din gamle
telefon, kan du sikkert få en bedre pris for den, hvis der er ti, der gerne vil købe fremfor kun én.
Det svarer til det, der sker på markedet i samfundsøkonomien.
Der sker også en indkomststigning, da flere kommer i arbejde. Hvis vi oplever en
indkomststigning, vil det typisk medføre, at vi er villige til at betale mere for en vare. Vores
betalingsvillighed stiger. Så priserne stiger, og forbrugerne er villige til at betale mere. Det kan
kaldes en efterspørgselsdrevet inflation.
Der er også risiko for en anden type inflation under en højkonjunktur. Her er prisstigningerne
drevet af øgede produktionsomkostninger. Stigningen i produktionen i en højkonjunktur
medfører større efterspørgsel på produktionsfaktorer som fx råvarer, energi og ikke mindst
arbejdskraft. En øget efterspørgsel fører som regel til prisstigninger. På individniveau kan vi
sammenligne det med en situation, hvor du – på grund af øget efterspørgsel på arbejdskraft –
har tre jobtilbud. Her er du i en god position til at forhandle løn.
Hvis virksomhederne vil bevare samme profit, som før produktionsomkostningerne steg, må de
sætte prisen op. De penge, du har, bliver mindre værd – dvs. der kommer inflation – fordi
prisstigningerne skubbes op af højere produktionsomkostninger.
Prisstigninger reducerer dine penges købekraft. Hvis vi er på arbejdsmarkedet, vil vi (eller vores
fagforening) sandsynligvis forsøge at forhandle vores løn op. Varerne bliver jo dyrere, og det skal
vi kompenseres for. Som vi så før, står lønmodtagere også i en god forhandlingsposition i en
højkonjunktur.
Men hvis lønnen stiger, er det så ikke lige meget, at priserne stiger? Ikke helt.
Er du på en offentlig ydelse, vil det sandsynligvis betyde, at du reelt set bliver fattigere. Offentlige
ydelser stiger typisk ikke med samme takst som priserne i en højkonjunktur.
Derudover går inflation ud over betalingsbalancen. Hvis de danske priser stiger, mister vi i
Danmark konkurrenceevne. Andre lande kan udkonkurrere os med billigere varer i den
internationale handel. Vores eksport falder. Danskerne vil nok købe flere varer på grund af
indkomststigningen. Men en større del af de varer vil være fra udlandet – dvs. importen stiger.

Albert Vinther

[20]

En højkonjunktur eller en ekspansiv finanspolitik kan altså forringe betalingsbalancen. En
kontraktiv politik kan dæmpe de negative konsekvenser af en højkonjunktur.
Uenigheden om brug af finanspolitik
7.2.2 Uenigheden om brugen af finanspolitik
Den mest brugte måde at føre ekspansiv finanspolitik på er ved at øge de offentlige investeringer
til fx veje og skoler. Men sådan et forbrug skal betales, og det sker ofte ved at hæve skatten.
Skattestigninger trækker i modsat retning af den ekspansive hensigt, så effekten bliver mindre.
Det er typisk højreorienterede politikere og økonomer, der argumenterer for, at det er uklogt at
bruge finanspolitik til at justere økonomien. De mener, at økonomien nok skal rette sig op af sig
selv.
På venstrefløjen vil man modsat hævde, at et underskud på det offentlige budget måske er
acceptabelt i en kortere periode, hvis det til gengæld kan vende en lavkonjunktur til
højkonjunktur. Det øgede offentlige forbrug kan måske ligefrem tjene sig selv hjem igen, da
skatteindtægterne stiger med den øgede aktivitet i økonomien. Det er i øvrigt heller ikke sikkert,
at økonomien retter sig selv op igen. I hvert fald ikke på kort sigt.

Pengepolitik
7.2.3 Pengepolitik
lex.dk - pengepolitik (godt at vide til bonuspoint og extra-viden, men ikke nødvendig)
Med pengepolitikken påvirker Nationalbanken den økonomiske konjunktur ved at ændre
på renten.
Renten er kort sagt det, vi får ud af at have penge i banken og det, vi skal betale for at låne penge
i banken. I det økonomiske kredsløb drejer det sig om de pengestrømme, som går mellem
banker på den en side og husholdninger og virksomheder på den anden side.
Pengepolitik kan enten være
ekspansiv/lempelig eller kontraktiv/stram.
Ved ekspansiv pengepolitik sænker man
renten, og det bliver lettere at låne penge.
Ved kontraktiv pengepolitik er det omvendt.
Man fører pengepolitik for at modvirke for
lav eller for høj vækst.
Ekspansiv pengepolitik
7.2.3 Oversigt med kausalkæder over ekspansiv pengepolitik
Ekspansiv pengepolitik er, når der pumpes penge ud i samfundet. Det gør man ved fx at sænke
renten. Her er kausalkæderne over, hvordan det virker på husholdningerne og virksomhederne:

Albert Vinther

[21]

Billigere lån + flere lån ⇒ Husholdningerne får
flere penge ⇒ Privatforbruget stiger ⇒
Efterspørgslen stiger ⇒ Produktionen stiger ⇒
Gevinsten ved at spare op bliver mindre ⇒
Privatforbruget stiger ⇒ Produktionen stiger ⇒ Der
ansættes flere folk ⇒ Indkomsten stiger ⇒
Efterspørgslen og den økonomiske aktivitet øges.
Billigere lån som virksomheder investerer i
produktionsanlæg ⇒ Investeringerne stiger ⇒ Der
skal folk fra en anden virksomhed til at lave den
maskine, der investeres i ⇒ Arbejdsløsheden
falder ⇒ Indkomsten stiger ⇒ Forbruget stiger osv.
For at rentenedsættelse virker kræver det, at bankerne kan og vil låne billigere ud til
virksomheder og forbrugere. Ellers udebliver forbrugseffekten ved en ekspansiv pengepolitik.
Forbrugerne skal også have tillid til, at økonomien er på vej mod højkonjunktur. Ellers bliver
lysten til at låne og forbruge overskygget af lysten til at spare op.
Kontraktiv pengepolitik
En kontraktiv pengepolitik dæmper den økonomiske aktivitet. Renten sættes op. Det kan være
en fordel i en højkonjunktur. Grunden, til at man vil dæmpe højkonjunkturen med pengepolitik,
er den samme som ved den kontraktive finanspolitik. Nemlig ønsket om at undgå
overophedning af økonomien og begrænse inflationen. En kontraktiv pengepolitik trækker penge
ud af kredsløbet ved, at renten hæves.

Økonomisk globalisering
Økonomisk globalisering betyder en øget økonomisk aktivitet på tværs af grænser. Vi kan se den
økonomiske aktivitet på to overordnede områder:
1. Global handel: Øget handel med varer og tjenesteydelser samt valuta og værdipapirer på
tværs af landegrænser
2. Global produktion: Virksomheders investeringer i produktionsanlæg på tværs af grænser,
global arbejdsdeling og outsourcing
Ser vi på global handel, er der i
perioden fra 1980-2015 næsten sket
en ottedobling af værdien
af eksporten på verdensplan. For
serviceydelser er værdien af eksporten
ifølge WTO cirka 10-doblet i perioden
fra 1980–2013. Handel med
værdipapirer (aktier og obligationer) og
valuta er steget – især fra 1980'erne og
frem. I dag overstiger omfanget af køb
og salg af valuta langt det niveau, som
er nødvendigt for at landene kan
handle med hinandens varer.

Albert Vinther

[22]

Global produktion er også en vigtig side af den økonomiske globalisering. Global produktion er
fx, når virskomhederne investerer i fabrikker i udlandet eller etablerer datterselskaber eller
køber aktier i andre virksomheder, der har
fabrikker eller forretning i udlandet. Det kaldes
også direkte investeringer eller FDI. Det er
forkortelse for "Foreign Direct Investments".
Direkte investeringer hænger ofte sammen med
den globale arbejdsdeling. En virksomhed kan
splitte sine processer i produktionen op og
placere dem i andre lande. Det gør de ofte for at
reducere omkostninger til produktion eller for at
få adgang til en bestemt type arbejdskraft.
Virksomheder kan fx flytte de led produktionen,
som kræver mange timers arbejde, til et
lavtlønsområde. Eller de kan flytte de led, der
kræver et højt niveau af viden, til lande hvor man
har nem adgang til den type arbejdskraft.
På globalt plan fører det til en arbejdsdeling
mellem lande på tre forskellige
udviklingsniveauer. Der er industrialiserede lande (I-lande), nyligt industrialiserede lande (NIlande), nye vækst lande (NV-lande) og udviklingslande. De byder hver især ind med forskellige
delelementer til produktionen.
Arbejdsmarkedet bliver også globaliseret. Danske virksomheder kan vælge at flytte dele af deres
produktion til et andet land. Det kan enten være i form af direkte investeringer (FDI) eller ved at
købe sig til det fra virksomheder i udlandet. Det kalder vi for outsourcing. Tilsvarende er det
selvfølgelig også en mulighed, at et
udenlandsk firma slår sig ned i Danmark og
efterspørger kvalifikationer i den danske
arbejdsstyrke.
Økonomisk globalisering medfører, at
landenes økonomier bliver gensidigt
afhængige af hinanden. Det kalder vi
interdependens. En lille åben økonomi som
den danske er meget følsom over for
globale konjunktursvingninger.

Valutapolitik
lex.dk - valutapolitik
Valutapolitik er den del af et lands økonomiske politik, som omfatter landets valg af valuta og
deltagelse i internationalt valutasamarbejde. For lande, der fører fastkurspolitik, omfatter
valutapolitikken desuden niveauet for valutakursen.
Der findes to hovedformer for valutapolitik, ofte kaldet valutakursregimer: Faste og flydende
valutakurser.

Albert Vinther

[23]

I et fastkursregime sørger myndighederne, primært centralbanken, for, at valutakursen holdes
på et bestemt niveau (eventuelt indenfor et afgrænset interval) overfor den valuta, som
fastkurspolitikken er defineret i forhold til. Pengepolitikkens hovedformål er dermed at
opretholde valutakursregimet.
I lande med flydende valutakurser er fastholdelse af en bestemt valutakurs ikke et selvstændigt
mål i den økonomiske politik. Man tillader, at kurserne bestemmes frit på valutamarkederne.
Dermed kan landets pengepolitik forfølge andre mål. Et typisk andet mål er at stabilisere den
indenlandske inflation og konjunkturudviklingen.
I lande med fastkursregimer kan valutapolitikken omvendt bruges direkte til at påvirke
konkurrenceevnen og dermed betalingsbalancen og den indenlandske beskæftigelse. Det kan
ske ved at ændre niveauet for valutakursen gennem devalueringer eller revalueringer.
Dansk valutapolitik
I Danmark devaluerede man kronen gentagne gange gennem 1960'erne og 1970'erne for at
styrke konkurrenceevnen. Erfaringerne hermed var i det lange løb negative. Devalueringerne
bidrog til en højere inflation. Den højere inflation forværrede konkurrenceevnen og medførte
desuden andre ulemper. De systematiske devalueringer gjorde den økonomiske politik mindre
troværdig.
Siden 1982 har Danmark ført en såkaldt konsekvent fastkurspolitik overfor først D-mark og
senere euro, hvor man har givet afkald på at foretage de- og revalueringer. Det har efterhånden
givet den danske penge- og valutapolitik en høj grad af troværdighed.
Europæisk valutapolitik
I perioden 1944-1973 førte de vestlige lande i fællesskab fastkurspolitik indenfor Bretton
Woods-systemet. Efter at det brød sammen, har verdens hovedvalutaer flydt frit i forhold til
hinanden. I Europa var der fra 1979 til 1993 en aftale om fastkurssamarbejde i form af EMSen,
indtil den brød sammen under en større valutakrise i august 1993.
Siden er efterhånden 20 europæiske lande gået sammen i den europæiske møntunion ØMUen
med den fælles valuta euro. De fleste andre europæiske lande fører pengepolitik i form af et
selvstændigt inflationsmål, hvor man ikke forsøger at styre valutakursen direkte, og den derfor
flyder.
Danmark og Bulgarien fører som de eneste EU-lande fastkurspolitik. Bulgarien fører
fastkurspolitik i den særlige form, der kaldes et ”currency board”.
Currency board (ikke pensum)
Currency board, arrangement, hvorunder et land forpligter sig til at holde en fast kurs over for en
bestemt udenlandsk valuta. Fordelene ved en sådan ordning er, at den hjemlige pengepolitik
bindes til en som oftest mere stabil udvikling i udlandet, mens der på den anden side kan være
ulemper ved tabet af selvstændig pengepolitisk handlefrihed.

Konkurrenceevne
9.5.3. Konkurrenceevne
Konkurrenceevne er afgørende i en globaliseret økonomi. Det er de fleste enige om. Men der er
forskellige syn på, hvad der er afgørende for et lands konkurrenceevne. Der kan også være
ideologiske hensyn og interesser, som spiller ind, når vi diskuterer konkurrenceevne.

Albert Vinther

[24]

Konkurrenceevne er grundlæggende vigtigt i forhold til to spørgsmål:
1. Kan danske virksomheder afsætte varer og tjenesteydelser i den globale konkurrence?
2. Kan vi trække udenlandske investeringer til Danmark?
Der findes to forskellige former for konkurrenceevne, nemlig priskonkurrenceevne og strukturel
konkurrenceevne. Priskonkurrenceevne har ikke nær så mange faktorer med i forståelsen af
konkurrenceevne.
Priskonkurrenceevne:
•
•
•

Dansk lønniveau i forhold til andre lande
Produktionsomkostninger (skat, husleje, energi, råvarer…)
Valutakurser

Strukturel konkurrenceevne:
•
•
•
•
•
•

Kvalitet af varer og tjenesteydelser
Viden og kompetencer
Forskning og teknologisk niveau
Produktivitet og effektivt ressourceforbrug
Infrastruktur og produktionsforhold
Et velfungerende samfund uden korruption, uforudsigelighed og karteller (prisaftaler)

Hvis man vil forbedre priskonkurrenceevnen, gælder det om at sænke lønninger og andre
produktionsomkostninger. I Danmark er lønnen et resultat af forhandlinger mellem
arbejdsmarkedets parter (arbejdsgivere og arbejdstagere). Politikerne kan i princippet ikke
direkte gå ind og bestemme lønniveauet i den private sektor.
De kan i stedet forsøge at skabe et politisk flertal for et lavere skatteniveau til virksomheder og
lønmodtagere. En
lavere skat på
indkomst kan bane
vejen for at forhandle
lavere løn, da en
mindre andel af lønnen
skal afleveres i skat.
Den strukturelle
konkurrenceevne tager
flere områder med.
Listen over dele, som
påvirker konkurrenceevnen, er lang. Punkterne i boksen om konkurrenceevne, er kun et udsnit
af de mange faktorer. Vi vil kunne finde mange forskellige bud på, hvad der er med i et lands
konkurrenceevne.
Den strukturelle konkurrenceevne kan derfor være svær at måle, og det er svært at lave politiske
tiltag, som virker hurtigt. Nogle af de politikområder, der påvirker den strukturelle
konkurrenceevne er: Uddannelsespolitik, forskning, infrastruktur og teknologi samt
arbejdsmarkedspolitik.

Albert Vinther

[25]

Økonomiske mål
7.1.1 Økonomiske mål og målkonflikter
De økonomiske mål bruges til at vurdere, hvordan økonomien har det. Det er det, som politikere
og økonomer sigter efter. I Danmark er der ret bred enighed om at forsøge at nå målene her:
•
•
•
•
•

Økonomisk vækst
Lav arbejdsløshed
Stabile priser – lav inflation
Overskud på betalingsbalancen (handlen med udlandet)
Balance på det offentlige budget (mellem indtægter og udgifter)

Nogle målsætninger afhænger mere af politisk ståsted, fx:
•
•

Lige fordeling
Bæredygtighed

Økonomisk vækst
7.1.1 Økonomisk vækst
Økonomisk vækst er udtryk for en stigning i produktionen i samfundet. Vækst opgøres som
stigningen i bruttonationalproduktet: BNP eller BNP pr. indbygger.
Når produktionen stiger øges vores velstand også. Det er jo produktionen, vi lever af. Derfor siger
vi som regel også, at økonomisk vækst betyder øget velstand.
BNP = værdien af privat og offentlig produktion (mængde x pris) fratrukket værdien af råstoffer
og hjælpestoffer. BNP pr indbygger = BNP/antal indbyggere.
En stigning i BNP kan skyldes ting, vi normalt ikke forbinder med noget positivt – fx ulykker og
krig. BNP siger ikke noget om, hvordan velstanden er fordelt, eller hvad den bruges
til. BNP fortæller heller ikke om de miljø- og klimamæssige konsekvenser, som øget vækst kan
have.
Lav arbejdsløshed
7.1.1 Lav arbejdsløshed
Arbejdsløshed betyder, at nogle af dem, som gerne vil have et arbejde, ikke kan få et arbejde.
Lav arbejdsløshed betyder, at kun en lille del af dem, som gerne vil have et arbejde, står uden
arbejde.
Arbejdsløshed er et problem for samfundsøkonomien, fordi husholdningernes indkomst falder.
Derudover er det spild af ressourcer, når vi ikke bruger den arbejdskraft, som er til rådighed i
vores samfund. Den ledige arbejdskraft kunne jo have været brugt til at skabe
mere produktion og vækst. Arbejdsløshed i et velfærdssamfund som det danske vil også
medføre flere offentlige udgifter.
Stabile priser - lav inflation
7.1.1 Stabile priser – lav inflation
Inflation er prisstigninger. Stiger priserne for meget, kan det svække et
lands konkurrenceevne over for udlandet Det kan have negativ indflydelse på beskæftigelse og
økonomisk vækst. Derudover går det ud over købekraften hos husholdningerne, hvis
indtægterne ikke følger prisstigningerne.

Albert Vinther

[26]

Overskud på betalingsbalancen (handlen med udlandet)
7.1.1 Overskud på betalingsbalancen (handlen med udlandet)
Med overskud/underskud på betalingsbalancen mener vi ofte, at vores eksport er mere værd
end vores import. Altså, at virksomheder har solgt varer og tjenester til udlandet for et større
beløb, end danske borgere og virksomheder har købt for i udlandet.
Hvis eksporten falder, vil det typisk have negativ indflydelse på beskæftigelse og økonomisk
vækst.
Hvis der i længere tid er underskud på betalingsbalancen, kan vi ende med at skulle låne penge i
udlandet. Landet stifter altså udlandsgæld.
Balance på det offentlige budget (mellem indtægter og udgifter)
7.1.1 Balance på det offentlige budget (mellem indtægter og udgifter)
Det offentlige budget viser statens indtægter og udgifter. En stor del af de offentlige udgifter i
Danmark går til velfærd. Her indgår bl.a. en vifte af serviceydelser og løn til offentligt ansatte.
Men også udgifter til fx politi, forsvar og infrastruktur er en del af det offentlige budgets udgifter.
Den offentlige sektors indtægter bliver hovedsageligt finansieret af skatter og afgifter.
Nogle økonomer mener, at det offentlige budget kan klare et underskud i en afgrænset periode.
Fortsætter underskuddet vil det offentliges gæld vokse og dermed også de penge, som skal
bruges på at betale renter og afdrag. Det vil give færre penge til velfærd og service.
Lige fordeling
7.1.1 Lige fordeling
Lige fordeling betyder, at vi forsøger at begrænse forskelle i indkomst mellem forskellige grupper.
I Danmark spiller velfærdsstaten og skattesystemet en stor rolle i omfordelingen af indkomst.
Der er store ideologiske forskelle og nuancer i spørgsmålet om, hvorvidt vi som samfund skal
stræbe efter lighed.
Et standpunkt kan være, at indkomst er udtryk for ens evner og funktion eller arbejdsområde
i samfundet. Her vil vi typisk retfærdiggøre en ulige fordeling.
Et andet syn på ulighed forklarer ulighed ud fra, hvor godt man er stillet i forvejen. Og altså ikke
ud fra ens evner eller arbejdsfunktion. Her vil vi finde argumenter for det rimelige i en mere
ligelig omfordeling af ressourcerne. Det gør vi for at undgå, at nogle på forhånd er bedre stillet
end andre.
Endelig kan man begrunde fordelingen ud fra, om lighed/ulighed har de mest gavnlige
konsekvenser for samfundet. Her kan man både finde argumenter for og imod øget lighed.
Miljømæssig bæredygtighed
Der har vist sig at være en uheldig sammenhæng mellem den måde, vi indtil videre har skabt
vækst på, og dermed belastet vores miljø og klima. Den økonomiske vækst er ofte baseret
på produktion. I produktionen bruger vi ofte både store mængder af naturens
ressourcer og udleder store mængder affald og skadelige stoffer.
I 1987 blev der i FN sat fokus på den problematik. Det skete med Brundlandrapporten. Her blev
begrebet bæredygtig udvikling defineret som en udvikling hvor menneskenes nuværende behov
opfyldes, uden at man derved forringer fremtidige generationers mulighed for at opfylde deres.

Albert Vinther

[27]

Det er svært at være uenig med et overordnet mål om bæredygtig udvikling. Men når problemets
omfang skal bestemmes og begrebet "bæredygtighed" skal konkretiseres, så går det galt. Når
der skal tages konkrete beslutninger og prioriteres i forhold til andre mål, opstår der uenighed
blandt de politiske partier og blandt økonomerne.
Målkonflikter
Målkonflikter er, når bestræbelsen på at opfylde et mål sker på bekostning af et eller flere andre
mål.

Der kan også opstå konflikt mellem mål om lav arbejdsløshed og lav inflation.

Når der nu er modstrid mellem de økonomiske mål, tyder det på, at der ikke findes én rigtig
økonomisk politik. Ofte er det et spørgsmål om prioriteringer. Den førte politik bliver afgjort af
politikerne og deres ideologiske ståsteder, når de sigter efter et bestemt økonomisk mål.

Albert Vinther

[28]

Nationalregnskabsligningen
4.1 Nationalregnskabsligningen som model
Når vi skal modellere en nations samlede økonomiske aktiviteter, kan vi begynde med at se på
de resurser, der er til rådighed. Dette består dels af, hvad der produceres i landet, og dels af
hvad der importeres til landet. Derfor indføres følgende symboler:
𝑌: Bruttonationalproduktet
𝑀: Importen
Nu skal vi se på, hvordan disse resurser fordeles. De kan enten gå til privat forbrug,
investeringer, offentligt forbrug eller til eksport. Vi skal da bruge følgende symboler:
𝐶: Privat forbug
𝐼: Invisteringer
𝐺: Offentligt forbrug
𝑋: eksport
Bemærk, at det offentlige forbrug i denne sammenhæng dækker over investeringer, varekøb og
lønninger.
Når det antages, at der er ligevægt mellem de resurser, som er til rådighed og de resurser, der
forbruges, kan denne ligning opstilles:
𝑌+𝑀 = 𝐶+𝐼+𝐺+𝑋 ↔
𝑌 = 𝐶+𝐼+𝐺+𝑋−𝑀
Herved er vi nået frem til nationalregnskabsligningen. Metoden var først at fortolke en nations
økonomiske aktiviteter verbalt. Fokus var på resurser, hvordan disse kan opdeles i forskellige
kategorier, samt endelig at opstille en ligning.
I modellen antages det, at nationen handler med udlandet, derfor import og eksport. Endvidere
er det antaget, at der er en offentlig sektor og derfor et offentligt forbrug.
Næste skridt er at udbygge modellen med skat, hvortil følgende symboler skal bruges:
𝑌𝑑: Disponibel indkomst
𝑇: samlet skat
𝑡: skattetryk
Den samlede disponible indkomst er den samlede indkomst fratrukket den samlede skat. Hvis
den samlede indkomst eksempelvis er 1000 mia. kr., og den samlede skat er 400 mia. kr., er den
disponible indkomst 1000 mia. kr. - 400 mia. kr. = 600 mia. kr., dvs.
𝑌𝑑 = 𝑌 − 𝑇
Den samlede skat er skattetrykket 𝑡 gange indkomsten 𝑌. I førnævnte eksempel svarer det til, at
skattetrykket var på 40 %, og den samlede skat derfor er 40 % x 1000 mia. kr. = 400 mia. kr., dvs.
𝑇 =𝑡·𝑌
Da har vi, at
𝑌𝑑 = 𝑌 − 𝑇 = 𝑌 − 𝑡𝑌 ↔
𝑌𝑑 = 𝑌 · (1 − 𝑡)
Det kan antages, at det private forbrug 𝐶 har en lineær sammenhæng med den disponible
indkomst. Basisforbruget 𝐶0 kan eksempelvis være vand fra hanen. Vores forbrug af vand vil ikke
stige, selvom vi får mere i løn. Derimod vil vores forbrug af tøj og en lang række andre
forbrugsvarer stige proportionalt med vores disponible indkomst. Med andre ord vil en bestemt
andel af vores disponible indkomst gå til forbrug. Derfor bruges begrebet forbrugskvote, der
netop repræsenterer denne andel. Vi har da:
𝐶0 : Basisforbruget
𝑐: Forbrugskvoten
Nævnte sammenhæng kan udtrykkes sådan:
𝐶 = 𝐶0 + 𝑐 · 𝑌𝑑
Albert Vinther

[29]

Nu indsættes udtrykket 𝑌𝑑 fundet ovenfor i ligning:
𝐶 = 𝐶0 + 𝑐 · 𝑌𝑑 ↔
𝐶 = 𝐶0 + 𝑐 · 𝑦(1 − 𝑡)
Hermed har vi bestemt privatforbruget udtrykt ved basisforbruget, forbrugskvoten, BNP og
skattetrykket.
Vi har set, at den disponible indkomst og dermed forbruget er afhængigt af BNP. Tilsvarende er
en nations import afhængig af BNP. Jo større økonomisk aktivitet der er, des større vil importen
blive. For at være mere præcise antager vi, at importen er proportional med BNP, hvor
proportionalitetsfaktoren kaldes 𝑚:
𝑚: Importkvote
Vi har da
𝑀 =𝑚·𝑦
De fundne udtryk for 𝐶 og 𝑀indsættes i nationalregnskabsligningen:
𝑌 = 𝐶0 + 𝑐 · 𝑌(1 − 𝑡) + 𝐼 + 𝐺 + 𝑋 − 𝑚𝑌
Herefter isoleres 𝑌:
𝑌 = 𝑌 · 𝑐(1 − 𝑡) − 𝑌𝑚 + 𝐼 + 𝐺 + 𝑋 + 𝐶0 ↔
𝑌 = 𝑌(𝑐(1 − 𝑡) − 𝑚) + 𝐼 + 𝐺 + 𝑋 + 𝐶0 ↔
𝑌 − 𝑌(𝑐(1 − 𝑡) − 𝑚) = 𝐼 + 𝐺 + 𝑋 + 𝐶0 ↔
𝑌(1 − (𝑐(1 − 𝑡) − 𝑚)) = 𝐼 + 𝐺 + 𝑋 + 𝐶0 ↔
1
𝑌=
𝐼 + 𝐺 + 𝑋 + 𝐶0
1 − (𝑐(1 − 𝑡) − 𝑚)
1
Brøken 1−(𝑐(1−𝑡)−𝑚) repræsentere multiplikatoreffekten, ofte kaldet for 𝑘.
Herved fås udtrykket:
𝑌 = 𝑘(𝐼 + 𝐺 + 𝑋 + 𝐶0 )
𝑌: Bruttonationalproduktet
𝐼: Invisteringer
𝐺: Offentligt forbrug
𝑋: eksport
𝐶0 : Basisforbruget
𝑘: multiplikatoreffekten
𝑐: Forbrugskvoten
𝑡: skattetryk
𝑚: Importkvote

Albert Vinther

[30]

Multiplikatoreffekten
4.1 Multiplikatoreffekten
Multiplikatoren er et udtryk for, hvor meget BNP forøges, når investeringerne eller det offentlige
forbrug øges. Da multiplikatoren oftest er over 1, vil BNP vokse med mere end det, som
investeringerne eller det offentlige forbrug øges med, som det vil fremgå af dette eksempel.
Lad os antage, at forbrugskvoten er 90 %, importkvoten er 35 % og skattetrykket er 40 %. Med
de indførte betegnelser, har vi så, at 𝑐 = 0,90, 𝑚 = 0,35 og 𝑡 = 0,40. Herefter indsættes det i
regneforskriften for multiplikatoren.
1
1
𝑘=
→
= 1,234
1 − (𝑐(1 − 𝑡) − 𝑚) 1 − (0,90 · (1 − 0,40) − 0,35)
Lad os endvidere antage, at regeringen øger det offentlige forbrug med 10 mia. kr. til bugtning af
nye jernbaner. Da vil BNP øges med 10 mia. kr.· 1,234 = 1234 mia. kr.
Med andre ord vil der være en gevinst på 2,34 mia. kr.
Årsagen til denne gevinst er billedligt talt, at de penge, som staten sprøjter ind i
samfundsøkonomien, spreder sig som ringe i vandet. De mennesker, der ansættes til at bygge
jernbaner, vil bruge en del af deres løn til at efterspørge andre varer og ydelser. Det kan være
diverse håndværkere, butikker med mere, som får glæde af den nye økonomiske aktivitet.
Der er tre forhold, der hæmmer pengene i at sprede sig som ringe i vandet.
1. Opsparing - for så bliver pengene jo ikke brugt.
2. Import - for så går pengene til udlandet.
3. Skattebetalinger - for så går pengene til staten.
Netop disse tre forhold er indregnet i multiplikatoren. Dog optræder opsparingen ( 𝑠 ) indirekte,
idet opsparingen og forbruget tilsammen giver 100 %. Den del af lønnen, der ikke forbruges,
spares op. I den forbindelse er afdrag på gæld også at betragte som opsparing.
Matematisk har vi da:
𝑠+𝑐 = 1↔ 𝑐 = 1−𝑠⋀𝑠 = 1−𝑐
Heraf følger at jo større opsparingskvoten er, des mindre er forbrugskvoten. Af nedenstående
grafer fremgår det, at jo større forbrugskvoten 𝑐 er, des større er multiplikatoreffekten, og
modsat jo større importkvoten 𝑚 eller skattetrykket 𝑡 er, jo mindre er multiplikatoreffekten.

Albert Vinther

[31]

Vigtig viden
Økonomisk globalisering
9.5.1. Årsager til økonomisk globalisering
Der er flere forklaringer på den
økonomiske globalisering. For det første har
den teknologiske udvikling gjort det
nemmere og billigere at transportere og
kommunikere på tværs af store afstande.
Her har både containeren og internettet
spillet en afgørende rolle.
For det andet er globaliseringen også blevet
drevet frem af politiske beslutninger. Det er
politisk besluttet at gøre det lettere at
handle ved at fjerne handelsbarrierer og
liberalisere regler for handel. Her har
verdenshandelsorganisation WTO (World
Trade Organisation) spillet en aktiv rolle i at fremme frihandel. I WTO forhandler lande bl.a. om
regler for international handel. Danmark er repræsenteret i WTO via EU-kommissionen.
Der er forskellige syn på, hvorfor lande og virksomheder opfører sig, som de gør, inden for de
globale rammer, og om det er en fordel.
Liberale vil hævde, at hvis der er fri international handel og konkurrence, vil produktionen søge
mod de laveste produktionsomkostninger. Det vil, ifølge teorien, være til alles fordel. Hvis et
land kan producere en bestemt vare billigst og bedst, skal det specialisere sig i at gøre det.
Det skal bruge pengene fra eksporten af den vare på at købe sig til andre varer, som andre lande
er bedst til at producere. På den måde indrettes arbejdsdelingen bedst muligt, og alle drager
fordel af det.
En mere kritisk udlægning mener, at globalisering, som den ser ud nu, er det samme som
økonomisk ulighed. Den drives frem af de rige og veludviklede økonomier og multinationale
selskaber, da de har den største fordel af de internationale handels- og produktionsmønstre. De
har adgang til lave produktionsomkostninger (lav løn og billige råvarer) og alt for få krav til
produktionsforholdene. I hjemlandet kan de så beholde de højtlønnede jobs og et højt
uddannelses- og kvalifikationsniveau.
De fattige og mindre udviklede økonomier bliver fastholdt i en dårligere position. Det, som de
sælger, er netop billig arbejdskraft og råvarer. Hvis de indfører selskabsskatter for de
multinationale virksomheder, risikerer de, at virksomhederne flytter produktionen til et andet
land, som kan tilbyde bedre vilkår. Det kaldes "race to the bottom".

Albert Vinther

[32]

Globaliserings betydning for Danmark
9.5.2. Hvad betyder økonomiske globalisering for Danmark?
Økonomisk globalisering giver både
udfordringer og muligheder for dansk
økonomi.
Globale markeder giver adgang til flere
forbrugere. Globale markeder medfører
også, at virksomheder udsættes for mere
konkurrence. Med global produktion kan
virksomheder flytte produktionen til de
lande, hvor det er billigst. Men her er også
risiko for at blive forbundet med historier
om meget dårlige arbejdsvilkår i fattige
områder af verden. Der er heller ikke ens
vilkår for virksomhederne globalt set.
Nogle stater yder støtte til deres
virksomheder, mens andre tilbyder en
meget lav skat for virksomheder.
Husholdningerne bliver presset på arbejdsmarkedet af de globale produktionsprocesser. Mange
jobs i industrien er forsvundet ud af Danmark, fordi timelønnen er langt lavere i mange andre
lande. Til gengæld har vi specialiseret os i jobs, der kræver et højere uddannelsesniveau, er
bedre lønnet og giver større værditilvækst.
Danmarks Statistik har lavet
"værdikædens smiley". Den viser
de funktioner i den globale
arbejdsdeling, der giver størst og
mindst værditilvækst. Forskning,
produktudvikling og
markedsføring er blandt de
bedst betalte funktioner. Til
gengæld ligger masseproduktion
= stor-skala produktion helt i
bund. Der skabes altså ikke
meget værditilvækst.

Modeler
9. Økonomi

Det økonomiske kredsløb
9.1 Økonomisk sammenhæng og økonomiske mål
Det økonomiske kredsløb er en model, du kan bruge til at se på sammenhængene mellem
forskellige sektorer i samfundsøkonomien. I modellerne her, kan du se samspillet mellem:
•
•
•

De private husholdninger
Virksomheder
Den offentlige sektor

Albert Vinther

[33]

•

Udlandet

Det økonomiske kredsløb består af et varekredsløb og et pengekredsløb. I den simple model
kigger vi på det økonomiske
samspil mellem husholdninger
og virksomheder. Virksomheder
sælger varer og tjenesteydelser
til husholdninger – det er de to
øverste strømme i kredsløbet.
Husholdningerne sælger deres
arbejdskraft til virksomhederne
for en løn – det er de to nederste
strømme. De to pile i midten er
desuden pengestrømme, i det penge overføres når husholdninger betaler for varer og når
virksomheder betaler løn til sine ansatte. De to yderste pile i toppen og bunden er varestrømme,
fordi der er tale om overførsler af vare og services.
Det økonomiske kredsløb, viser os, at samfundsøkonomien kan ses som et kredsløb af sektorer,
der er forbundne. Hvis forholdene ændrer sig et sted, vil det få betydning andre steder i
kredsløbet.
I pengekredsløbet kan man se,
hvordan økonomien flyder
i samfundet. Når der flyder en vare
eller en tjenesteydelse den ene vej,
flyder der penge den anden vej.
Vi fokuserer på husholdningerne. De
har en indkomst i form af enten løn
fra det private eller det offentlige
eller i form af en
overførselsindkomst. En del af deres
indkomst skal betales i skat til det
offentlige, en anden del går
til forbrug. Det kan være køb af varer
fra virksomheder eller turisme og
handel i udlandet.
Hvis husholdningerne forhandler sig til en højere løn, bliver pengestrømmen fra virksomheder til
husholdninger større. Det kan medføre, at:
⇒ Skat på indkomst vokser til den offentlige sektor (fordi husholdningernes indkomst stiger)
⇒ Der købes flere varer (fordi forbruget stiger)
⇒ Virksomhederne tjener flere penge og skal derfor betale mere i skat (selskabsskat)
⇒ Virksomhederne kan få brug for flere ansatte, så de kan tilpasse sig en større efterspørgsel og
en stigning i produktionen
⇒ Nogle husholdninger går fra overførselsindkomst (kontanthjælp eller dagpenge) til
lønindkomst
⇒ etc.

Albert Vinther

[34]

Bonus
Økonomiske krise 2008
Krisen opstod primært i USA, men havde globale konsekvenser.
Subprime-lån: Banker i USA – herunder også investeringsbanker som Goldman Sachs –
begyndte i årene op til 2008 at give mange boliglån til folk med lav kreditværdighed (såkaldte
subprime borrowers). Mange af disse lån blev givet med lave renter i starten, men renterne steg
senere – og det kunne låntagerne ikke betale.
Securitization (værdipapirisering): Bankerne samlede tusindvis af disse usikre boliglån og
pakkede dem som værdipapirer (Mortgage-Backed Securities – MBS og Collateralized Debt
Obligations – CDO’er), som de så solgte videre til investorer – inkl. andre banker,
pensionskasser og udenlandske regeringer.
Ratingbureauer (som Moody’s og Standard & Poor’s) gav mange af disse værdipapirer
topkarakterer (AAA), selvom de reelt var meget risikable. Det var vildledende og gav falsk
tryghed.
Da boligpriserne i USA begyndte at falde i 2006-2007, kunne mange ikke længere betale deres
lån eller sælge deres hus med fortjeneste.
Det udløste en kædereaktion: værdipapirerne mistede pludselig deres værdi, og banker, der
havde investeret i dem, begyndte at tabe penge – rigtig mange penge.
Normale mennesker blev ramt først, mange mistede deres hjem, deres job og deres
opsparinger.
Lehman Brothers
Lehman Brothers var en af de største investeringsbanker i USA og kraftigt involveret i MBS og
CDO'er. De havde lånt penge for at købe risikable aktiver – og da værdien af disse aktiver faldt,
kunne de ikke betale deres gæld.
Goldman Sachs
Goldman Sachs var også en stor spiller i markedet for risikable værdipapirer – men havde været
mere forsigtige end Lehman. De var dog stadig udsat, da markedet faldt, og investorer begyndte
at miste tilliden til ALLE banker.
Goldman Sachs og Morgan Stanley – de to sidste uafhængige investeringsbanker – kontaktede
den amerikanske finansminister Hank Paulson (som var tidligere direktør i Goldman Sachs) og
præsident George W. Bush.
De fik derfor lov til at blive bankholdingselskaber, hvilket gav dem adgang til likviditet fra den
amerikanske centralbank (Fed). Det var en form for redningsaktion uden at staten direkte købte
dem ud.
Grækenland
I 2001 indgik Grækenland en række komplekse valuta- og renteswap-aftaler med
investmentbanken Goldman Sachs. Formålet var officielt at afdække gæld i dollar og yen, men
reelt fungerede aftalerne som skjulte lån, som hjalp Grækenland med at omgå EU’s krav til
gælds- og underskudsniveau (bl.a. for at komme med i eurozonen).I 2001 indgik Grækenland en
række komplekse valuta- og renteswap-aftaler med investmentbanken Goldman Sachs.
Albert Vinther

[35]

Formålet var officielt at afdække gæld i dollar og yen, men reelt fungerede aftalerne som skjulte
lån, som hjalp Grækenland med at omgå EU’s krav til gælds- og underskudsniveau (bl.a. for at
komme med i eurozonen).
Grækenland og Goldman Sachs indgik valuta-swap-aftaler med en kunstigt fastsat valutakurs,
der var ugunstig for euroen. Det betød, at Grækenland fik et stort engangsbeløb i euro (ca. €2,8
mia.), mens de forpligtede sig til at betale meget højere beløb tilbage over tid. Swap-aftalerne
blev ikke regnet som gæld, da EU’s regnskabsregler dengang (ESA95) tillod denne type
konstruktion.
Dengang fandtes der ingen regler i EU, som forbød sådanne transaktioner – de blev betragtet
som teknisk lovlige. Eurostat fik først fuldt kendskab til dem i 2009–2010. Aftalen blev ikke
indberettet korrekt, men da oplysningerne kom frem, fandt man ikke brud på reglerne.
Goldman Sachs tjente omkring €600 mio. i gebyrer. De skjulte lån betød, at Grækenlands gæld
reelt var langt større end det officielle tal. Da finanskrisen brød ud i 2008, blev disse skjulte
forpligtelser afsløret og forværrede den græske gældskrise markant. Swappen blev senere
pakket i et selskab kaldet Titlos, som blev brugt som sikkerhed for lån fra ECB.

Forløb om velfærd og sundhed.
Vigtige fagtermer
Velfærdsmodeller
8. Velfærd
Velfærden skal skabes og fordeles på en måde, der
virker rimelig. Velfærdsforskerne taler om
"fordelingsretfærdighed" – fordelingen af velfærden
skal virke retfærdig. Man skal finde den rette
balance mellem lighed og ulighed: Dem der betaler
skal helst opleve, at de ikke bliver snydt. Dem der
modtager skal på den anden side beholde deres
værdighed – selvom de lever af penge, som andre
har tjent. Velfærd handler altså om fordeling og
retfærdighed.
Vi skelner mellem velfærd og velstand, for de to ting
er ikke det samme – selvom man ofte forveksler
dem! Velstanden kommer af den produktion, vi har –
altså vores rigdom – mens velfærden er afhængig af,
hvordan vi vælger at bruge og fordele velstanden. Vi
kan sige, at det er velstanden, der får hjulene til at
dreje, men det er velfærden, der gør, at vi har det
godt og er trygge.

Albert Vinther

[36]

Den universelle velfærdsmodel
9.2.3 Den universelle (socialdemokratiske)
velfærdsmodel
Esping-Andersen har i sin forskning påvist, at den
danske velfærdsmodel er inspireret af den
socialdemokratiske ideologi. Socialdemokratisme
tager udgangspunkt i, at det kapitalistiske
samfund skal ændres gennem demokratiske
reformer. Socialdemokrater argumenterer derfor
for en blandingsøkonomi, hvor staten blander sig
i markedet for at sikre alle borgere mulighed for
rimelige livsbetingelser.
Alle borgere har de samme rettigheder i den universelle (socialdemokratiske) velfærdsmodel, og
alle betaler skat og afgifter, men som bekendt ikke lige meget, da vi i Danmark har et progressivt
skattesystem. Den høje beskatning af særligt de højere indkomster i samfundet sikrer en høj
grad af omfordeling. Denne omfordeling kalder vi også for ”Robin Hood-princippet”, fordi der
tages fra de rigeste og gives til de fattigste. Den omfattende omfordeling i den universelle
velfærdsmodel forsøger at udligne de økonomiske forskelle mellem de sociale grupper, samt
skabe reelt lige muligheder for alle borgere i samfundet. Det er kendetegnende for den
socialdemokratisk inspirerede universelle velfærdsmodel, at den offentlige sektor spiller en
central rolle for at sikre borgerne velfærd. Det sker i form af universel (for alle) tildeling af en
række overførsler, for eksempel folkepension, men også velfærdsgoder som gratis uddannelse,
ældrehjælp, sundhed, biblioteksadgang osv. Den universelle velfærdsmodel findes
hovedsagelig i de skandinaviske lande.
Den residuale velfærdsmodel
9.2.3 Den residuale (liberalistiske) velfærdsmodel
I andre lande indrettes fordelingen af velfærd anderledes.
Den velfærdsmodel, der er i for eksempel USA, kaldes
liberalistisk, blandt andet fordi markedet er helt centralt
for borgernes adgang til støtte og velfærdsydelser.
Residual betyder ’resterende’ eller ’tilbageblevne’. I den
residuale (liberalistiske) velfærdsmodel skal den offentlige
sektor kun gribe ind i markedet og hjælpe de allersvageste
borgere. Som hovedregel skal borgerne nemlig sikre deres
egen velfærd via markedet. Det kan borgerne for eksempel
gøre ved at købe en forsikring af et forsikringsselskab. På
den måde kan den enkelte borger selv vurdere,
hvilke behov og ressourcer han eller hun har, og derefter
selv købe sig adgang til socialt sikkerhedsnet og
velfærdsydelser, hvis man altså har råd til det.
Den offentlige sektor i den residuale velfærdsmodel er dermed mere passiv end i den
universelle (socialdemokratiske) velfærdsstat. For det første omfordeler den i mindre grad. Når
borgerne selv køber de fleste af deres velfærdsydelser, skal den offentlige sektor kun give
overførsler til den del af befolkningen, der ikke selv kan købe velfærd på markedet. For det andet
er skatten typisk lavere i stater med residuale velfærdsmodeller. Når skatten er lav, og fokus er
på markedet, betyder det også, at den offentlige sektors serviceydelser ikke er af samme
Albert Vinther

[37]

kvalitet som den private sektors serviceydelser. Den offentlige sektor i residuale velfærdsstater
skal altså ikke finansiere samme mængde overførsler og serviceydelser som i universelle
velfærdsstater. Vigtigt at pointere er dog, at der findes et minimum af velfærdsydelser i den
residuale velfærdsmodel, for eksempel gratis grundskole og adgang til offentlige hospitaler, om
end kvaliteten i de offentlige skoler og hospitaler slet ikke er lige så god som på de private skoler
og hospitaler.
Et væsentligt udgangspunkt for den liberalistiske tankegang er, at markedet skal fungere så frit
som muligt. Derfor er målet i den residuale velfærdsmodel, at den offentlige sektor ikke hindrer
markedsøkonomien i at virke optimalt. Man kan sige, at den offentlige sektor ikke bør
forstyrre markedet, og den skal holde sig fra at løse problemer, som borgerne selv kan løse. På
den måde giver den residuale (liberalistiske) velfærdsmodel mest muligt initiativ til borgerne
selv, hvilket gør modellen stærkt individorienteret. Omfordeling og serviceydelser er forbeholdt
de svageste, og den offentlige sektor er ikke et serviceorgan for alle borgere.
Den korporative velfærdsmodel
9.2.3 Den korporative (konservative) velfærdsmodel
Den sidste velfærdsmodel, Esping-Andersen nævner, vil vi
kalde den korporative (konservative) velfærdsmodel. At
modellen er ’korporativ’, refererer til, at virksomheder og den
offentlige sektor indgår i et tæt samarbejde og umiddelbart har
et interessefællesskab i at sikre borgerne et vist
velfærdsniveau. Også det civile samfund spiller en
betydningsfuld rolle i den korporative velfærdsmodel, særligt i
forbindelse med velfærdsopgaver, der knytter sig til familien,
for eksempel børnepasning, men også pasning af familiens
ældre.
At modellen er ’konservativ’, hænger netop sammen med, at modellen tildeler civilsamfundet,
for eksempel kirken, familien og lokale fællesskaber, en helt central rolle. Og som bekendt
anskuer den konservative ideologi familien og kirken som nogle af samfundets grundpiller.
Overordnet set er familien den centrale enhed i denne velfærdsmodel. Familien skal først
forsøge at tage sig af problemerne og de svageste, og hvis familien ikke kan løse opgaven, er det
velgørende organisationer, der overtager opgaven.
Det korporative element i modellen er kendetegnet ved, at arbejdsmarkedstilknytning har en
central betydning. Borgerne er hovedsagelig forsikrede gennem deres arbejdsplads. Sociale
forsikringer er obligatoriske på arbejdsmarkedet, så alle med et job har sociale rettigheder i
form af forsikringer mod eksempelvis indtægtstab ved fyring eller i form af sygeforsikringer.
Finansieringen af sociale forsikringer betales på den måde af borgerne og virksomhederne, men
den offentlige sektor yder ofte også betragtelige tilskud til disse. De borgere, der står uden for
arbejdsmarkedet, har ikke samme adgang til social sikring, men er afhængige af andre
familiemedlemmers indkomst og forsikringer. Ofte forsikres hele familien på samme forsikring,
og dermed er det også hele familien, der tildeles de sociale ydelser – ikke individet, som i de
andre velfærdsmodeller. Det vil sige, at hvis et familiemedlem har et job, så har det stor
betydning for hele familiens mulighed for velfærdsservice og ydelser. De borgere, der ikke har
tilknytning til arbejdsmarkedet og heller ikke har familiemedlemmer, der kan hjælpe, er derimod
de mest udsatte borgere i lande med korporative (konservative) velfærdsmodeller.

Albert Vinther

[38]

På linje med den residuale (liberalistiske) velfærdsmodel spiller den offentlige sektor dermed en
mindre rolle i samfundet end i den universelle (socialdemokratiske) velfærdsmodel. Det
betyder, at arbejdsmarkedet og civilsamfundet har en fremtrædende rolle i samfund med
korporative (konservative) velfærdsmodeller. De sociale rettigheder er differentierede, hvilket
betyder, at forskellige borgere har forskellige muligheder for at få sociale ydelser og
velfærdsservice.

Forventningsklemmen
2.3.4. Klemmer på velfærdsstaten
Den danske velfærdsstat er presset fra flere sider. Det betyder, at den finansiering af
velfærdsstaten, som der er i dag, på sigt ikke vil hænge sammen med det velfærdsbehov,
befolkningen vil få.
Forventningsklemmen går ud på at borgerne har øget og forskelligartet krav til velfærden, hver
stiller krav til sin læge, lære eller til kvaliteten af den hjælp man kan få ved borger service. Disse
forventninger hænger ofte også sammen med at vi som borger bliver højere uddannet og
oplevere en stigning i levestandarden derfor mener vi at vi skal have øget værdi for pengene

Social arv
1.4 Social arv
Social arv handler om den sammenhæng der er mellem de vilkår man socialiseres ind i, og de
vilkår, man ender med at give videre til sine egne børn. På samfundsniveau ser man en tendens
til at uligheder videreføres gennem generationer, selvom samfundet som helhed bliver mere
velstående.
En vigtig del af samfundsfag er at sætte objektive kriterier der kan undersøges. På den måde
bliver viden om samfundet ikke bare holdninger, men tværtimod viden. Derfor har
Arbejderbevægelsens Erhvervsråd lavet fem samfundsklasser med udgangspunkt i faktorer
som: Uddannelse, indkomst og arbejde.

Albert Vinther

Befolkning - Antal i klasserne
3000000
2500000
2000000
1500000
1000000
500000

Overklasse

Højere middelklasse

Middelklasse

Arbejderklasse

Uden for arbejdsmarkedet

[39]

1985

1987

1989

1991

1993

1995

1997

1999

2001

2003

2005

2007

2009

2011

2013

2015

2017

2019

0

2021

Klassesamfundet
1.4 Klassesamfundet
De højere klasser har bedre økonomi og
uddannelse og kan ofte se frem til et
længere og sundere liv end de lavere
klasser og især dem udenfor
arbejdsmarkedet. Den sociale arv er
dermed tydelig, når man ser på livet i de
forskellige samfundsklasser. På grafen
herunder ses det blandt andet, at
arbejderklassen - selvom det er den
største klasse - i mange år er skrumpet
ind, mens middelklassen er blevet
større ligesom den højere
middelklasse, der er næsten fire-doblet
i de senere år. Gruppen uden for
arbejdsmarkedet er også vokset
siden finanskrisen i 2008.

Forskellene på klasserne slår igennem ved folkeskolens afgangsprøve, hvor børn fra gruppen der
står udenfor arbejdsmarkedet i 2022 i gennemsnit fik 5,8 i karakter i matematik, mens den
højere middelklasses børn fik 9,0.
Forskellene ses på formuer, hvor de uden for arbejdsmarkedet efter skat har ca. 700.000 kr i
gennemsnitlig pensionsopsparing, når de bliver 60 år, mens arbejderklassen har næsten det
dobbelte, og den højere middelklasse mere end det tredobbelte (ca. 2.400.000 kr.).
Derudover er boligtypen vigtig. De højere klasser har flere millioner i friværdi (ejendommens
forventede salgsværdi fratrukket gælden), i deres ejerlejligheder, villaer og fritidsboliger. Ofte
bor dem uden for arbejdsmarkedet til leje, og de oplever derfor, at huslejen stiger hvert år.
På sundhedsområdet ser man at den forventede levetid er 84,6 år for en mand fra den højere
middelklasse, men kun 71 år for en uden for arbejdsmarkedet.
Bourdieu og mønsterbrydere (genlæs efter du har læst resterende fagterm-kapitler)
1.5 Mønsterbryder
Bourdieu var dog især optaget af, hvorfor folk ikke brød med den sociale arv, når nu samfundet
gav dem muligheden. Det er i dag et velkendt problem for velfærdsstaten. Hans forklaring er, at
de er hæmmede af deres habitus. Folk ser ikke nødvendigvis selv en grund til at bryde den
sociale arv, da de sætter pris på den smag og de værdier, som de har med hjemmefra.
Begrebet mønsterbryder dækker over folk, der forsøger at bryde deres habitus. Mønsterbrydere
bliver ofte hyldet i samfundet, da de bevæger sig opad i det sociale hierarki, hvilket ofte betyder
længere uddannelse og større indkomst, og dermed højere symbolsk kapital. Bourdieu vil sige,
at de ofte samtidig har en svær tilværelse, hvor de hele tiden bliver konfronteret med, at de har
valgt deres familieværdier – deres oprindelige kulturelle og sociale kapital – fra.

Bourdieu
lex.dk - Pierre Bourdieu
Pierre Bourdieu var en fransk sociolog, der fra 1960’erne og årtierne frem var en af tidens mest
indflydelsesrige samfundsforskere. Hans forskning spændte fra ulighed og magt over
uddannelse, kultur, eliter og det videnskabelige felt, arbejde, køn og til politisk og økonomisk
sociologi. Samtidig udviklede han originale teorier og metoder til studier af social dominans og
reproduktion og nye sociologiske begreber som habitus, kapital (økonomisk, kulturel, social),
felt og symbolsk vold. Bourdieu gjorde sig også gældende som offentlig intellektuel, bl.a. med
indlæg om fattigdom og med kritik af neoliberalismen.
Pierre Bourdieus baggrund
Pierre Bourdieu blev født og voksede op i en landsby i Pyrenæerne. Hans far var landmand,
senere postbud og postmester, og moderen var ansat på postkontoret. I 1951 kom han ind på
den prestigefyldte École Normale Supérieure på Rue d'Ulm i Paris, hvor han læste filosofi. I
1955, midt under den algeriske uafhængighedskrig, blev Bourdieu indkaldt til militærtjeneste i
Algeriet.
Det førte til starten på hans sociologiske karriere. Han blev optaget af at forstå det algeriske
samfund og dets overgang fra det traditionelle prækapitalistiske kolonisamfund til kapitalistiske
økonomier. Efter militærtjenesten gik han i gang med forskning blandt berberfolket i et kabylsk
landsbysamfund og blandt arbejdere i algeriske byer.

Albert Vinther

[40]

I 1960 vendte Bourdieu tilbage til Frankrig og blev snart efter leder af det, som senere blev École
des Hautes Études en Sciences Sociales (skolen for videregående samfundsvidenskabelige
studier). Fra 1981 og frem til sin død i 2002 var han professor ved Collège de France.

Kapitaler (økonomisk, kulturel, social)
lex.dk - Pierre Bourdieu - Bourdieus kapitalbegreb
I alle Bourdieus analyser er de sociale relationer præget af magt og dominans. Hvordan
magtrelationer dannes og virker, forklarer Bourdieu ved at indføre begreber om
forskellige kapitalformer.
Generelt er kapital en ressource, som man indenfor et felt konkurrerer om at erhverve, fordi det
giver fortrin. Inspireret af Marx’ brug af begrebet ser Bourdieu kapital som en social relation. Men
til forskel fra Marx opererer Bourdieu med flere former for kapital, der hver udgør en særlig type
af ressource. Der er fire hovedformer: økonomisk, kulturel, social og symbolsk kapital.
Mere specifikke kapitalbegreber kan også dannes indenfor særlige felter, fx videnskab og sport.
Bourdieu mener desuden, at det i nogen grad er muligt at veksle en kapitalform til en anden.
Økonomisk kapital
Økonomisk kapital er alle former for ejendom, penge, alt hvad der kan omsættes i penge og give
afkast, dvs. jord, fast ejendom, produktionsudstyr, værdipapirer som aktier og obligationer.
Ligesom Karl Marx betoner Bourdieu at besiddelse af økonomisk kapital er en social relation,
der giver magt.
Kulturel kapital
Kulturel kapital er uddannelse, dannelse, adgang til informationer. Dette er et af Bourdieus mest
centrale begreber. Han udviklede det gennem analyser af uligheder baseret på kulturelle koder,
der går i social arv gennem opvækst, og som forstærkes gennem værdisystemer i skoler og
uddannelsesinstitutioner.
Ulighed i kulturel kapital kan udfolde sig til symbolsk vold, ved at magtrelationer baseret på
kulturel kapital og elitær smag fører til usynlig dominans, hvor dominerede grupper underlægger
sig overklassens værdisæt og idealer.
Social kapital
Social kapital er ressourcer, der er opnået gennem etablering af gode og nyttige forbindelser,
tilhørsforhold til grupper og gensidigt forpligtende sociale netværk. Den sociale kapital er større,
jo mere magtfulde de personer er, som man har forbindelse til.
Bourdieu ser social kapital som et aktiv, man kan investere i og bruge i kamp om magt og
indflydelse for at opnå sine mål, fx karrieremæssigt.
Symbolsk kapital
Symbolsk kapital er den prestige, anseelse og respekt, man opnår gennem synliggørelse af
værdien af det, man har (fx gennem conspicuous consumption), det man præsterer og måden,
hvorpå man træder frem i livsform, opførsel, talesprog, udseende osv. Symbolsk kapital er
dermed stærkt knyttet til de øvrige kapitalformer.
Symbolsk kapital er en anden slags kapital end de første tre. Det kan ses som en værdi, som de
tre første kapitalformer samlet set giver, i en konkret situation.
Symbolsk kapital = Økonomisk kapital + Kulturel kapital + Social kapital

Albert Vinther

[41]

Felter og det sociale rum
lex.dk - Pierre Bourdieu - Felt og det sociale rum
Når Bourdieu skal analysere overordnede dynamikker i samfundet som helhed, opererer han
med begreberne det sociale rum og felt.
I stedet for at dele befolkningen op i faste hierarkisk ordnede klasser eller sociale lag, placerer
han de forskellige positioner i et socialt rum efter flere dimensioner, nemlig efter hvor store
mængder kapital, de besidder: dels deres samlede mængde og dels deres økonomiske og
kulturelle kapital. Det giver mulighed for mere nuancerede analyser af interesser, styrkeforhold,
handlemuligheder, alliancedannelser mv.
Bourdieu indfører desuden begrebet felt, som dækker over afgrænsede relativt varige
handlingsrum, hvor aktørerne indenfor rammerne af nogle indarbejdede regler (formaliserede
eller uformaliserede) kæmper eller konkurrerer om bestemte typer af kapital, som er med til at
definere feltet. Eksempler kan være politik, økonomi, kunst, sport, videnskab osv.
På uddannelsesfeltet sker der ifølge Bourdieu en “symbolsk vold”, hvor de, der har høj kulturel
kapital, bestemmer hvilken type viden der er gyldig på feltet. På den måde
genskabes samfundets magtstrukturer af uddannelsesfeltet.
Når vi indgår i et fællesskab, en uddannelse eller et politisk parti, så bliver vores habitus
udfordret samtidig med, at vi sætter vores personlige præg på feltet.
Livsstilsrummet
Spørg Bertil eller Emil for jeg kan ikke finde noget steder der forklarer hvad det er.

Habitus
lex.dk - Pierre Bourdieu - Begreberne habitus og praktisk sans
Ordbog over det danske Sprog definerer habitus som 'indbegrebet af en persons mentale eller
moralske egenskaber', hvilket faktisk også rammer flere af de dimensioner, som Bourdieu
lægger i begrebet. Nemlig at der er tale om et lag af relativt varige egenskaber, som præger en
persons måder at handle og være på.
Habitus er et internaliseret sæt af handledispositioner, der er dannet gennem erfaringer og
oplevelser under opvækst og senere i livet. Habitus kan altså opfattes som forbindelsesled
mellem det subjektive og de objektive strukturer. Bourdieu bruger også begrebet praktisk sans,
som dækker over de kompetencer, som mennesker udvikler til spontant at håndtere situationer
i det sociale liv.
Habitus forklarer på den måde, hvordan vi bliver præget til at kunne lide bestemte ting i vores
barndom, og at denne smag vil præge vores vaner og valg hele livet. Kapitalerne bliver på den
måde styrende for vores liv og bestemmer for eksempel hvilken mad vi kan lide, og hvordan vi
taler og bevæger os.

Doxa
Kilde - Wikipedia, kunne ikke finde noget sted i pensum der beskrev doxa
Pierre Bourdieu bruger i ”Outline of a Theory of Practice” (1972) begrebet doxa til at beskrive de
selvfølgeligheder og "sandheder", som et samfund tager for givet og ikke stiller spørgsmål ved.
Derimod er mening det, man åbent kan diskutere og være uenige om.

Albert Vinther

[42]

Ifølge Bourdieu opstår doxa gennem socialisering. Vi lærer, mens vi vokser op at tro på det,
samfundet fortæller os er rigtigt. Et eksempel er troen på, at testresultater direkte viser, hvor
intelligente vi er. Dette er, ifølge Bourdieu, en socialt accepteret misforståelse. Præstationer i
tests afhænger af mange faktorer, og folk kan være dygtige på nogle områder og svage på andre.
Selvom denne opfattelse er forkert, kan den alligevel påvirke menneskers adfærd. Elever, der
føler sig mindre intelligente, fordi de scorer lavere end andre, kan opleve mindreværd og i nogle
tilfælde ty til fx stoffer for at håndtere deres usikkerhed. Doxa er derfor ikke blot fælles
overbevisninger – det kan også føre til fælles handlinger.
Bourdieu fremhæver, at den sociale orden ikke er "naturligt givet", men et resultat af politiske og
sociale argumenter. Doxa opstår altså ikke kun gennem vanetænkning, men formes og bruges
også i den politiske debat. Det gør doxa centralt i forståelsen af, hvordan demokratiske samfund
fungerer og udvikler sig.

Vigtig viden
Hvem skal sikre velfærden?
8.1 Hvem skal sikre velfærden?
Det er ikke en selvfølge, at et samfund er et velfærdssamfund. I mange lande er der ikke et
sikkerhedsnet, der griber dem, som ikke kan klare sig selv på grund af sygdom, alder eller andre
ting.
I Danmark har vi et velfærdssystem, der finansieres af ret høje skatter og afgifter, men til
gengæld får alle del i velfærdsgoderne. Dén model kalder vi den universelle velfærdsmodel, og
den har vi i de skandinaviske lande. Modellen har længe været ret succesfuld. Danmark er
stadig et af de mest lige, rige og trygge lande. Men modellen – og dermed din fremtidige velfærd
– har nogle svagheder, og den er truet fra mange sider.
Hvis vi tæller børn og pensionister med, så er der cirka en million borgere i Danmark, der
forsørges af velfærdsstaten. Hvis der kommer flere syge og ældre, vil presset på velfærden stige.
Hvis de syge og ældre samtidig forventer stadig bedre og mere individuel service, så bliver det
dyrt. Måske ikke noget problem, hvis væksten er stor nok, men den økonomiske velstand
presses også.
Globalisering betyder, at produktionen flytter derhen, hvor det bedst kan svare sig at lave den,
og det kan gøre det vanskeligt at få de nødvendige skatteindtægter. Når virksomheder og
personer kan rejse hen, hvor de vil. Så er det jo ikke sikkert, at de har lyst til at betale skat til den
danske velfærdsstat. Samtidig er mange mennesker i verden på flugt fra krig og fattigdom. De
kan ikke klare sig selv, når de kommer til Danmark, og vi er forpligtet til at tage imod mennesker
på flugt.
Der er mange bud på, hvordan vi bedst sikrer, at Danmark fortsat kan være et trygt land at leve i.
Nogle mener, at vores samfund skal bevæge sig i en mere liberalistisk retning, hvor borgerne i
højere grad skal klare sig selv, og staten skal fylde mindre. Virksomhederne skal forkæles, så de
kan skabe større velstand. For velstand er forudsætning for velfærd. Den tankegang kommer vi
tilbage til om lidt.
På den socialistiske og socialdemokratiske fløj er der mange tilhængere af den universelle
velfærdsstat. De mener, at velfærden skal være universel – dvs. alle skal kunne få del i
velfærdsydelserne. Tankegangen er, at idéen om et solidt sikkerhedsnet under borgerne skal
Albert Vinther

[43]

bevares og styrkes. Velfærden skal betales af fællesskabet. Det samme gælder tilbud om gratis
uddannelse til alle, og at man fortsat kan få lægehjælp uden at skulle betale for det. Fra dette
perspektiv er trygheden en forudsætning for, at vi kan beholde tilliden til hinanden og skabe den
velstand, der skal til for at beholde velfærden.
Velfærdstrekanten
8.1 Velfærdstrekanten
Diskussioner om hvordan vi skal have vores velfærdssamfund, kan forstås indenfor en model vi
kalder velfærdstrekanten. Det er indenfor denne model vi kan forstå de konkrete
prioriteringsproblemer i velfærdssamfundet. I modellen er velfærdsprincipperne:
Staten, markedet og civilsamfundet.
Staten er her det samme som den offentlige sektor – skoler, sygehuse og alle de andre slags
service, der leveres af kommunerne, regionerne og staten. Det er staten, der står for den
politiske styring, indkrævning af skat og omfordelingen af velfærden. Hvis vi mener, at det skal
være en offentlig opgave at sørge for velfærdsydelserne, så vil statens område i modellen være
særligt stort.
Markedet er den anden dimension i modellen. Det er på markedet,
at udbud og efterspørgsel bestemmer priser og produktion. Hvis vi mener, at velfærdsydelser
helst skal fordeles ved, at borgerne køber dem selv, så vil markedets område i modellen være
stort.
Civilsamfundet er den sidste dimension i modellen. Civilsamfundet er der, hvor vi er frivilligt – i
familien, organisationer og foreninger, fx kirken og fodboldklubben osv. Hvis det helst skal være
familien, naboerne eller andre frivillige og ulønnede, der giver os den tryghed, vi har brug for, så
vil det civile samfunds område i modellen være stort.
De tre dimensioner indgår i alle velfærdsmodeller. Det er svært at forestille sig, at fx familien
ikke spiller nogen rolle for velfærden. På samme måde kan vi i alle velfærdssamfund købe os til
ekstra service på markedet.

Albert Vinther

[44]

Politiske ideologier og beslutningsprocesser. Fokus på
vælgeradfærd, partiadfærd og politiske ideologier.
Andre kilder
4.1.1 De klassiske ideologiers grundantagelser (Jeg bruger andre mere dybdegående kilder)
DR - SF-bagland går imod Pia Olsen Dyhr: Afviser at gå i regering med Lars Løkke
DR - Cordsen: Ny duo og en mand med et særligt talent skal løse Venstres problem
Lipset og Rokkan - Skillelinjeteorien (Skrevet af Alex selv!)
Altinget - Vælgerprofiler: Sådan ser partiernes typiske vælgere ud (paywall)

Vigtige fagtermer
Ideologierne (Liberalisme, konservatisme og socialisme)
4.1 Ideologier
Vi har tre hovedideologier: Liberalisme,
konservatisme og socialisme. De har
hver deres teori om, hvordan vi skal
indrette vores samfund, så mennesker
har det bedst.
Ideologierne har forskellige syn på
mennesket, samfundet og statens rolle.
Menneskesyn handler om menneskets
natur, og hvordan vi opfører os.
Samfundssyn handler om, hvad der er
vigtigt for, at samfundet fungerer. Syn på statens rolle handler om, hvilken rolle staten skal have i
samfundet – og hvor meget der bør reguleres via lovgivning.
Ideologierne beskriver, hvordan samfundet bør se ud. I nogle lande har man forsøgt at indrette
et samfund helt efter en ideologi. Det har aldrig været en succes! Man kan ikke kan regne med,
at borgerne opfører sig og reagerer, som ideologien beskriver.
De samfund, der bøjer ideologierne mod hinanden, er rigere og mere fredelige, end de samfund,
der er fastlåste i deres syn på ideologien.
Ideologier er som en form for kontrakt mellem vælgere og politikere. Når et parti bekender sig til
en ideologi, er det en fortælling om, hvad det er for et parti, og hvordan det vil føre politik.
Ideologien viser partiets forhold til økonomi og værdier. Det giver vælgeren en idé om, hvordan
partiet vil tage hånd om forskellige situationer. En ideologi kan sammenlignes med en form for
kompas for partiet.
Ideologibegrebet
4.1 Ideologibegrebet
Selve begrebet 'ideologi' stammer fra en fransk videnskabsmand Antoine Destutt de
Tracy (1754-1836). Han ønskede at skabe en videnskab om menneskets natur efter de samme
kriterier som naturvidenskaben. Altså baseret på fakta. Han kaldte det ideologi.

Albert Vinther

[45]

Det var selvfølgelig ikke meningen, at der skulle være flere ideologier, men kun én. Han havde
derfor ikke tænkt på, at ideologi skulle handle om politik.
Liberalismen
4.2.1 Liberalismen – mennesket, samfundet og staten
Liberalisme handler om frihed. Den opstod som politisk idé i 1600- og 1700-tallet som en
reaktion mod en ufri samfundsmodel. Folk havde ikke lige rettigheder, og de havde ingen
indflydelse på samfundets udvikling. Britiske filosoffer som John Locke (1632-1704) og Adam
Smith (1723-1790) beskrev, hvordan et frit og lige samfund kunne udvikle sig til at blive mere
retfærdigt. Bl.a. skulle man se mennesker som individer med lige rettigheder til ejendom og
frugterne af eget arbejde. Liberalismen var den første ideologi, der opstod.
Det er grundlæggende for liberalismen, at alle mennesker skal ses som individer. Det enkelte
menneske vil, hvis det får friheden til det, kæmpe for at opnå den størst mulige lykke. Derfor
trives mennesket bedst og opnår mest, hvis det har ansvaret for sin egen tilværelse. Og
mennesket har ret til sin frihed, så længe det ikke begrænser andres frihed.
Staten skal være lille og den skal sikre,
at individernes rettigheder ikke
undertrykkes af andre mennesker,
virksomheder eller staten selv. Staten
kan godt stille krav til den enkelte, men
vilkårene skal være ens for
alle. Statens primære opgave er at
opretholde lov og orden og forsvare
samfundet. Det kaldes for en
natvægterstat, fordi den kun tager sig
af helt basale opgaver om sikkerhed og
beskyttelse af individernes rettigheder
og ejendom.
Men selv den liberale stat kan ikke undgå at tage beslutninger på borgernes vegne. For at øge
gennemsigtigheden i statens magt er staten konstitutionel. Det betyder, at der er lavet en lov der
beskriver, hvad staten må blande sig i. I det danske demokrati er Grundloven den
konstitutionelle lov.

Kapitalisme
4.2.1 Kapitalisme
Liberalismen bliver delt op i en politisk og en økonomisk del. Den politiske liberalisme handler
om individuelle rettigheder og demokrati. Den økonomiske liberalisme handler
om marked og kapitalisme.

Albert Vinther

[46]

Den engelske filosof og økonom Adam Smith beskrev den økonomiske liberalisme i sit værk
"The Wealth of Nations". Her skrev han om markedsmekanismerne. Han forklarede, at de er
baseret på individets frihed og afgørende for den økonomiske udvikling.
Idealet for det liberale samfund er frivillige, forpligtende fællesskaber. Der skal være så få regler
og tvang som muligt. Meningen med sådan et samfund er at gøre den enkelte fri til at søge sin
egen lykke.
Liberalisme kan deles op i socialliberalisme og nyliberalisme.
I Folketinget er der fire partier, der bekender sig til den liberale ideologi, Venstre, Radikale
Venstre, Moderaterne og Liberal Alliance.
Konservatismen
4.2.2 Konservatismen – mennesket, samfundet og staten
Konservatisme handler om kontinuitet. Den britiske filosof Edmund Burke (1729-1797)
kritiserede liberalismen for dens opgør med samfundets institutioner og moral. Burke så,
hvordan liberalismen i 1700-tallet inspirerede mange til at kæmpe for mere frihed. Bl.a. udløste
det Den Franske Revolution i 1789. Der styrede man hele samfundet i grus i frihedens navn.
Burke kritiserede revolutioner og den sociale uro i bogen "Tanker om den franske revolution". I
stedet hyldede han den amerikanske uafhængighed fra 1776. Det gjorde han, fordi man
bevarede den sociale orden samtidig med, at styreformen blev ændret. Idealet for de
konservative er: forandring for at bevare.
I konservatismen har mennesket et større
ansvar end sig selv. Man er en del af noget
større – samfundet, familien og andre
fællesskaber. Mennesket er svagt og ledes
let i fordærv, hvis friheden er for stor. Der er
brug for rammer af moral, traditioner og
værdier til at skærme, hjælpe og oplære
mennesket. På den måde vil det løfte sit
ansvar over for fællesskabet og yde sin
indsats – i sidste ende til glæde for sig selv.
Tradition, moral, ansvar og hierarki er
vigtige begreber i konservativ ideologi. Et
berømt "slogan" er "Gud, konge og
fædreland". Det understreger, at
samfundet bør have andre værdier end den
enkeltes interesser.

Albert Vinther

[47]

Staten spiller ikke nødvendigvis en særlig stor rolle i det konservative samfund. Staten skal sikre
sikkerhed, lov og orden – men den kan også optræde som garant for moral og beskytte fælles
værdier. Ofte er det civilsamfundet – kirken eller foreninger – der står for opgaverne.
Moderne konservatisme er svært at definere. Man kan hævde, at konservatismen ikke er en
ideologi, men en række pragmatiske løsninger. Det går igen i de konservatives forståelse af sig
selv.
Selv om de konservative går ind for økonomisk frihed, så er de ikke trygge ved en fri kapitalisme.
Der skal være en regulering, så markedet ikke svinger alt for kraftigt. Der skal være en fornuftig
balance.
Konservatisme deles op i socialkonservatisme og nykonservatisme.
Konservatismen er i Danmark repræsenteret af det Konservative Folkeparti og Dansk Folkeparti.

Socialismen
4.2.3 Socialisme – mennesket, samfundet og staten
Socialisme handler om lighed. Socialismen opstod i industrisamfundet i 1800tallet. Kapitalismen havde skabt vækst og velstand. Men uligheden var stor, og arbejderne var
meget fattige.
Den tyske filosof Karl Marx (1818-1883) kritiserede kapitalismen – bl.a. i sit værk "Kapitalen" – for
at underbetale og undertrykke arbejderne. Marx mente, at hvis arbejderne slog sig sammen og
var solidariske med hinanden, kunne de tage magten fra kapitalisterne. Så kunne de skabe
et samfund, hvor alle havde lige muligheder. Det var grundlaget for marxismen, der udviklede sig
til den socialistiske ideologi.

Albert Vinther

[48]

Lighed, frihed og solidaritet er de
grundlæggende værdier i socialismen.
Men socialister forstår noget andet
ved begreberne, end liberalister og
konservative gør. Lighed er reelt lige
muligheder for alle mennesker. Vi bør
hjælpe nogen mere end andre for at
sikre et lige udgangspunkt, fx i skolen.
Familie og social baggrund skal ikke
have indflydelse på den enkeltes
chancer i livet.
Frihed gælder personlig frihed som
ytringsfrihed og forsamlingsfrihed. Det
gælder også frihed i form af tryghed.
Den enkelte skal ikke
frygte arbejdsløshed eller sult.
Med solidaritet menes, at der skal tages fælles ansvar. I socialismen handler det om at opnå
større fordele for flertallet, så det er ikke et problem, at man begrænser den enkeltes personlige
interesser. Fx går socialister generelt ind for, at de, der tjener mest, betaler en højere procent i
skat. Det hedder en progressiv beskatning.
Til gengæld for tryghed skal den enkelte yde sin del til fællesskabet. Men heller ikke her er det en
selvfølge, at alle yder det samme. Tanken er, at man yder efter evne og nyder efter behov.
I den moderne socialistiske ideologi spiller staten typisk en stor rolle. Staten sikrer tryghed via
fordelingen af goderne i samfundet. Socialismen er åben over for en stærk stat, der beskytter
individet. Den enkelte skal leve op til sine pligter over for samfundet, men der skal også være
plads til, at man kan nyde sine rettigheder. Samtidig har staten en opgave med at styre eller
påvirke økonomien, så den virker i samfundet interesse.
Socialismen har en parallelideologi, som hedder kommunisme.
Socialismen er repræsenteret i Folketinget af Socialdemokratiet, Socialistisk Folkeparti,
Enhedslisten og Alternativet. Alternativet bekender sig ikke til nogen ideologi, men de støtter
flest socialistiske forslag.

Albert Vinther

[49]

Vigtig viden
Vælgeradfærd
Vælgertyper (ikke pensum, kan skippes, men godt for at forstå næste kapitler)
6.1.1 Forskellige vælgertyper
På trods af menneskers forskellighed, så viser det sig, når vi betragter vælgernes
adfærdsmønster over årtier, at der er nogle forhold, som gør det muligt at kategorisere dem i
forskellige vælgertyper. Den første vælgertype, som kan identificeres, er kernevælgeren.
Kernevælgeren er en vælger, som stemmer på det samme politiske parti ved mindst to på
hinanden følgende valg. Kernevælgeren er således en loyal vælger, der bakker op om det
samme politiske parti valg efter valg. En kernevælger kan måske være i tvivl om, hvilken politisk
kandidat der skal stemmes på, og om der overhovedet skal stemmes personligt ved valget, men
kernevælgeren ved lang tid før valget, hvilket politisk parti som han eller hun vil stemme på.
I den forbindelse kan begrebet class voter (klasse-vælgeren) kort nævnes, fordi class voting er
udtryk for, at vælgerne ved gentagne valg stemmer loyalt på det politiske parti, der traditionelt
set synes at være i overensstemmelse med og repræsentere class voterens sociale klasses
interesser, værdier og traditioner. Kernevælgeren kan meget vel være en „class voting-vælger“,
hvor det klassemæssige tilhørsforhold fortsat står stærkt, men hvor class voteren er
kendetegnet ved at stemme på det parti, der repræsenterer den sociale klasse, så
er kernevælgeren kendetegnet ved også at vægte andre forhold, for eksempel tradition og
personlige opvækstforhold, som alt sammen har betydning for, at kernevælgeren stemmer på
det samme parti. Dog er det vigtigt at understrege, at klassetilhørsforhold og vælgeradfærd
fortsat hænger sammen også i et senmoderne dansk samfund, hvor mange ellers hævder, at
klassestrukturen er i total opløsning.
Noget anderledes forholder det sig med den anden
vælgertype, marginalvælgeren. Marginalvælgeren er en vælger, som ofte er i tvivl om, hvorhenne
han eller hun skal sætte sit kryds. Marginalvælgerne skifter således ofte parti, da de er i tvivl om,
hvilket parti eller kandidat som det vil være mest fornuftigt at stemme på.
Hvor kernevælgeren således stemmer på det samme parti ved gentagne valg,
shopper marginalvælgeren rundt mellem partierne.

Kigger vi på figuren ovenfor, kan vi udlede, at der er sket en markant stigning i den gruppe af
vælgere, som beslutter sig meget sent for, hvor de skal placere deres stemme ved valget.
Andelen af marginalvælgere er endnu ikke på højde med jordskredsvalget i 1973, men andelen
har været stigende siden 2007.

Albert Vinther

[50]

Årsagen til denne stigning i gruppe af marginalvælgere kan være mange forskellige forhold, men
en væsentlig forklaring på udviklingen synes blandt andet at ligge i de samfundsmæssige
ændringer, vi har været vidne til igennem de seneste 70 år. Den fasttømrede klassestruktur i
Danmark blev blødt op i løbet af 1960’erne, dog uden at miste sin relevans for mange vælgere,
og at de værdipolitiske emner begynder at vinde frem, hvilket betyder, at vælgerne bliver mere
mobile eller bevægelige. Sideløbende med dette har vi i det senmoderne samfund været vidne
til en aftraditionalisering og en forstærket individualisering. Dette er alle faktorer, som synes at
have skubbet kraftigt til antallet af marginalvælgere.
Hvor vælgerne i det moderne samfund
(industrisamfundet) i høj grad var
opdelt i sociale klasser og stemte på
klassepartier (class voting), så synes
denne faste politiske parti- og
vælgerrelation ikke længere at være
lige så determinerende
(bestemmende) for vælgernes kryds ved valgene. På den måde kan man sige, at vælgeren i
dagens samfund synes, at stå mere alene med valget om, hvem de skal stemme på.
Denne individualisering af tilgangen til politik synes også at forklare den tredje type af vælgere,
issue-vælgeren (issue voteren). En issue-vælger eller en issue voter er en type vælger, som
træffer sit politiske valg på baggrund af de politiske partiers og kandidaters holdninger til et eller
flere helt bestemte politiske emner (issue = emner/sag). Issue-vælgeren er ofte stærkt
engageret og passioneret i konkrete politiske emner såsom klimapolitik, indvandringspolitik,
velfærdspolitik osv., og issue-vælgeren vil lade sin stemme falde på det politiske parti og
kandidat, som issue-vælgeren tror vil være bedst til at prioritere og håndtere dette emne.
Issue-vælgeren udspringer af
vælgeradfærdsteorien issue voting, som
vi vender tilbage til nedenfor, men vi
vælger allerede her at sætte spot på
issue-vælgeren som en bestemt
vælgertype, fordi forskningen tydeligt
viser, at flere og flere vælgere
fastlægger deres stemme på baggrund
af et eller flere konkrete politiske emner
eller sager. I forbindelse med issue voting taler man også meget om det såkaldte issue
ownership, som handler om, at et politisk parti har en særlig evne til at „eje“ den måde, som der
tales om bestemte politiske emner på. Et politisk parti, der er stærke til at kommunikere deres
holdninger ud om et bestemt politisk emne, opnår ofte en dominerende position hos vælgerne.
Denne position kan bruges, fordi med emneejerskabet (issue ownership) kan partiet gøre sig
selv mere attraktivt over for vælgerne, og derved forbedre mulighederne for at tiltrække flere
issue voters.
Det kan være svært at adskille marginalvælgeren og issue-vælgeren fra hinanden, eftersom
en marginalvælger ofte kan agere som en issue-vælger ved valget, for eksempel ved at lade et
eller flere bestemte politiske emner eller sager være afgørende for den stemme, som afgives.
Når det alligevel er frugtbart at sondre imellem disse to vælgertyper, er det, fordi issue voteren,
ofte er en meget dedikeret vælger, som føler meget stærkt for bestemte politiske

Albert Vinther

[51]

emner. Marginalvælgeren er modsat tvivlende og ikke nødvendigvis en person, som „brænder“
for bestemte politiske emner eller sager.
Klassisk vælgeradfærd
6.2.1 Den klassiske sociologiske teori om vælgeradfærd
andelen af kernevælgere må være faldet i takt med, at andelen af marginalvælgere siden 2007
har været stigende i Danmark. På trods af denne udvikling kan vi dog konstatere, at gruppen af
kernevælgere fortsat er den største vælgergruppe i Danmark. Begrundelsen for dette kan vi
muligvis finde i den klassiske sociologiske teori om vælgeradfærd. I denne teori forklarer man
vælgernes adfærd ud fra deres sociale gruppetilhørsforhold, for eksempel hvilken socialklasse
vælgerne tilhører og andre baggrundsvariable som, køn, indkomst, uddannelse, etnicitet,
religion, region (geografiske bosted). Den klassiske sociologiske teori stod særlig stærkt frem til
slutningen af 1950’erne, hvor den blev udfordret af den såkaldte Michigan-model og de
socialpsykologiske teoriers forklaringer om, hvad der kunne forklare vælgernes adfærd. Her ses
det tidsmæssige sammenfald med, at de fasttømrede klassestrukturer begyndte at bløde op.
I den sociologiske vælgeradfærdsteori bestemmes vælgernes adfærd i høj grad af de sociale og
økonomiske forhold. De normer og værdier, som er dominerende inden for den sociale gruppe
eller klasse, som vælgeren er en del af, er således i høj grad en afspejling af denne klasses
sociale og økonomiske forhold. Hvis man for eksempel er en arbejder, så hører man til
arbejderklassen, fordi man befinder sig i samme sociale og økonomiske situation som resten af
de mennesker, der befinder sig i denne sociale klasse. I den klassiske sociologiske teori om
vælgernes adfærd er klasseidentifikation og klassetilhørsforhold således centrale begreber,
fordi gruppetilhørsforholdet eller identifikationen med en bestemt social klasse tillægges
afgørende betydning i forklaringerne på, hvorfor vælgerne stemmer, som de gør. Hører man som
vælger til i for eksempel arbejderklassen, så vil dette klassetilhørsforhold udgøre den afgørende
forklaring for stemmeadfærden, eftersom vælgeren placerer sit kryds på det parti, der afspejler
de interesser og værdier, som er de vigtigste for arbejderklassen.
Man kan sige, at vælgernes stemmeadfærd er udtryk for den socialiseringsproces (dvs. den
tilegnelse og indoptagelse af den sociale klasses centrale normer og værdier), som vælgerne
har oplevet i den klasse, som de deler social og økonomisk situation med. I den klassiske
sociologiske teori om vælgeradfærd bliver det gruppetilhørsforholdet frem for individuelle
forhold, som tillægges størst forklaringskraft. For eksempel spiller det enkelte individs snævre
egeninteresser ingen særlig betydning. Vælgernes adfærd er bestemt af deres
klasseidentifikation, som i udpræget grad styrer vælgernes partiidentifikation.
Seymour M. Lipset og Stein Rokkans teori omkring politiske skillelinjer, forklarede at de centrale
skillelinjer centrerede sig om specielt fire forhold; center-periferi, stat over for kirke, land og
by og arbejder og arbejdsgivere.
Lipset og Rokkans pointe var, at disse skillelinjer over tid var blevet indoptaget af de politiske
partier, og at de politiske partier var en afspejling eller repræsentation af samfundets sociale
klassers forskellige interesser og holdninger. Ifølge den sociologiske vælgeradfærdsteori
bevirker den tætte forbindelse mellem for eksempel den sociale klasse og den partipolitiske
repræsentation, at der er en stærk tilknytning og loyalitet fra vælgernes side over for det parti,
som repræsenterer deres holdninger. Dette fører til, at der i den sociologiske
vælgeradfærdsteori, særligt hos sociologiske teoretikere som Paul Lazarsfeldt og Lipset og
Rokkan, er en forventning om, at vælgernes adfærd er præget af stabilitet, og at gruppen af

Albert Vinther

[52]

kernevælgere vil være betydelig, fordi denne vælgertype vil holde fast i det politiske parti, som
repræsenterer deres sociale klasses interesser.
Socialpsykologisk teori om vælgeradfærd
6.2.2 Den socialpsykologiske teori om vælgeradfærd
Den socialpsykologiske teori om vælgeradfærd er koncentreret om den såkaldte Michiganmodel, men til forskel fra den klassiske sociologiske teori om vælgeradfærd, så lægger
Michigan-modellen vægten på den enkelte vælger, altså et individuelt perspektiv. Michiganmodellen anerkender fuldt ud de sociale forhold, herunder gruppetilhørsforholds betydning for
vælgeradfærd, men mener, at en forklaring på vælgerens adfærd er nødt til at medtage de
socialpsykologiske processer, som vælgeren gennemgår livet igennem, og som er afgørende for
stemmeadfærden. Dette betyder, at Michigan-modellen, og generelt den socialpsykologiske
teori om vælgeradfærd, i høj grad betragter vælgerens adfærd som en udtryksfuld (ekspressiv)
handling, hvor han eller hun igennem sine følelser og loyalitet vælger at stemme på et bestemt
politisk parti ved valget. I forhold til den klassiske sociologiske vælgeradfærdsteori kan vi sige, at
Michigan-modellen udvider denne ved at bringe det enkelte individ mere i centrum. Vælgerens
partivalg består altså af et gruppetilhørsforhold (som under den klassiske sociologiske
vælgeradfærdsteori), men herudover indgår individuelle overvejelser omkring partivalget, som i
høj grad er bestemt af nogle følelsesmæssige og socialpsykologiske faktorer. Michiganmodellen indeholder af samme grund en række langtidsfaktorer og korttidsfaktorer, som har
betydning for vælgerens valg af politisk parti.
Langtidsfaktorerne udgøres af de elementer, som vi finder bagerst i modellen. Det drejer sig om
vælgerens sociale gruppetilhørsforhold, om familiens påvirkning, men også selve vælgerens
partiidentifikation. Længere fremme i modellen finder vi korttidsfaktorer, eksempelvis
vælgernes personlige holdninger til en politisk kandidat eller holdningen til bestemte politiske
emner eller sager. Partiidentifikation er det helt centrale element i Michigan-modellen og
defineres af Kenneth Thue Nielsen som den langtidsfølelse af tilknytning, mange vælgere har til
et bestemt parti. Denne følelse af partimæssig identifikation er ifølge teorien opstået ved, at
vælgeren, i barndommen og i de unge år, oplever en primær socialisering i form af familiens
opdragelse, hvor bestemte adfærdsmønstre, normer samt holdninger og værdier til politiske
spørgsmål gives videre til barnet og senere den unge. Det betyder, at den unge „arver“ sine
forældres partipolitiske identifikation (politiske tilhørsforhold) gennem den socialisering, der
finder sted i familien. Det enkelte individs politiske socialisering er dog ikke kun præget af
familien. Ifølge professor Angus Campbell og forskerne bag Michigan-modellen har det enkelte
individ et psykologisk behov for identifikation og at træde ind i sociale grupper, der deler
holdninger, normer og værdier.
Dette psykologiske behov for at høre til, også politisk, gør, at den sekundære socialisering også
kommer til at spille ind på vælgerens partiidentifikation. Netop det psykologiske behov for
tilknytning til grupper (som sociale gruppetilhørsforhold, familie og politisk parti) med samme
holdninger og værdier, er afgørende for vælgerens udvikling af følelsesmæssig partiidentifikation
og bevirker, at vælgeren langt hen ad vejen er villig til loyalt at følge det politiske partis politiske
holdninger og værdier. Ifølge Michigan-modellen bruger vælgeren den
følelsesmæssige partiidentifikation til at finde ud af, hvad han eller hun egentlig skal mene om
forskellige politiske spørgsmål, om forskellige politiske kandidater og endelig i forhold til hvor
han eller hun skal sætte sit kryds ved valget. En vælger med en stærk partiidentifikation vil ofte
være en meget loyal kernevælger, der bakker op om partiets standpunkter, og som ved gentagne
valg stemmer på det samme politiske parti. Der kan dog være tidspunkter, hvor vælgeren

Albert Vinther

[53]

stemmer på et andet parti end det, som der traditionelt er stemt på, men ofte vil de fleste
vælgere, ifølge Michigan-modellen, vende tilbage eller „hjem“ til det politiske parti, som de er
følelsesmæssigt bundet til. I de tilfælde, hvor vælgeren afviger fra partiidentifikationen, kan det
skyldes de to korttidsfaktorer, nemlig vælgerens holdninger til de politiske kandidater og/eller
bestemte holdninger til politiske issues. Vælgeren kan her enten synes, at den politiske kandidat
fra det politiske parti virker kedelig og inkompetent, og som en, vælgeren ikke kan identificere
sig med, eller at ens parti placerer sig helt forkert i forhold til et politisk emne, hvor vælgeren har
en anden holdning end den partipolitiske linje. I den forbindelse kan nævnes
Socialdemokratiets holdning til indvandrere og integration, som op gennem 2000’erne betød, at
partiet mistede en hel del vælgere til Dansk Folkeparti. Dette synes dog så småt at være ved at
ændre sig her i slutningen af 2010’erne, hvor Socialdemokratiet efterhånden har ændret sine
partipolitiske standpunkter så markant i forhold til indvandrere og integration, at gamle vælgere
er begyndt at vende tilbage.
Rationelle teorier om vælgeradfærd
6.2.3 Rationelle teorier om vælgeradfærd
Det er bestemt ikke alle politologer, som mener, at svarene på vælgernes adfærd skal findes i de
sociologiske eller sociopsykologiske forklaringer. I stedet skal forståelsen af vælgernes adfærd
tage udgangspunkt i, at det enkelte menneske er et rationelt (fornuftigt) individ, som er styret af
sine egne interesser.
Ifølge de rationelle teorier om vælgeradfærd benytter den enkelte vælger sig simpelthen af sin
fornuft og egeninteresse til at identificere det politiske parti og den kandidat, som vil være bedst
til at opfylde vælgerens interesse. I de rationelle vælgeradfærdsteorier kan vi se, at begrebet
egeninteresse står centralt. Begrebet kan man, ifølge professor Peter Nannestad, forklare som
vælgerens ønske om mest mulig velstand og velfærd. Fokus på egeninteresse eller velstand og
velfærd skyldes, at de rationelle teorier om vælgeradfærd er udsprunget af økonomisk teori og
ideen om det økonomiske menneske (economic man), der altid vil handle fornuftstyret med
hensyn til at maksimere sin egen velstand og velfærd. Vælgeren bliver på den måde opfattet
som en slags forbruger, der shopper rundt mellem de politiske partier, alt efter hvor han eller
hun kan få det bedste tilbud.
Den tydelige økonomiske prægning af de rationelle teorier bevirker, at vælgerens stemmeadfærd
bliver en instrumental handling, hvor det som bekendt i højere grad var en ekspressiv
(udtryksfuld) handling i den socialpsykologiske teori. Det instrumentale opstår, fordi
stemmeafgivningen bliver et middel (instrument) til at indfri målet om øget velstand og velfærd.
En vælger, der nærer et brændende ønske om at beholde flest mulige af sine tjente penge i egen
lomme, vil ifølge de rationelle teorier gå hen og stemme på det politiske parti, som arbejder for
at reducere indkomstbeskatningen.
Inden for de rationelle teorier kigger vi i det følgende nærmere på henholdsvis Downs model og
Morris Fiorinas restrospektive stemmeadfærd. Begge disse forklaringsmodeller præges
tydeligvis af den økonomiske fornuftsbetragtning, når de forklarer vælgerens stemmeadfærd.
Downs og Fiorina (ikke pensum, bonus materiale til tidligere kapitel)
Anthony Downs medianvælger-model er anvendelig til at forklare, hvorledes partierne agerer for
at tiltrække flest mulige vælgere. Downs teori har dog også et „vælgeradfærdsteoretisk ben“,
som er det interessante i denne sammenhæng.

Albert Vinther

[54]

Ifølge Downs vil vælgere, i forbindelse med
et valg, gøre op med sig selv, om de har
„fået nok ud af det“ (nyttemaksimering =
om vælgeren har opnået størst nytte) med
den nuværende regering ved roret, eller om
vælgeren ville have opnået en større
velstand, hvis det var oppositionen, som
havde haft styringen over landet. Ifølge
Downs vil vælgeren stemme på det politiske parti, som harmonerer bedst med vælgerens
økonomisk rationelle betragtning om, hvor han eller hun opnår mest velstand. I den forbindelse
vil vælgeren ofte lægge meget stor vægt på, hvad regeringen har gjort, frem for hvad regeringen
påtænker at gøre, samt vurdere dette i forhold til hvad oppositionen kunne have gjort. Downs
belysning af, at vælgerne ofte lader en regerings resultater være afgørende for, hvor de lader
deres stemme falde, blev senere taget op af den amerikanske professor Morris Fiorina, der i sine
undersøgelser fandt ud af, at amerikanske vælgere ofte brugte deres stemme som enten en
straf eller en belønning af, hvordan den siddende regering havde klaret sig, særligt på det
økonomiske område.
Når en vælger anvender straf eller belønning, i form af sin stemmeadfærd, over for en siddende
regerings resultater i forbindelse med et valg, så kaldes det for retrospektiv stemmeadfærd
(vælgeren er bagudskuende). Ifølge Fiorina handler det for den enkelte vælger om, hvorvidt den
nuværende regering har gjort tegnebogen større eller mindre, altså en meget tydelig økonomisk
kalkule. Derfor vil man ofte høre betegnelsen "Pocketbook voting" (tegnebog) om den
retrospektive stemmeadfærd. I den sammenhæng er det dog vigtigt, at vi er opmærksomme på,
at blot fordi de økonomiske overvejelser spiller en central rolle i de rationelle teoriers
forklaringer på vælgerens adfærd, så er det ifølge den danske professor Jørgen Goul Andersen
ikke ensbetydende med, at det alene er egoistiske motiver, der ligger til grund for vælgerens
stemmeadfærd.
I den forbindelse taler man om henholdsvis
den egotropiske og den sociotropiske vælger.
Den egotropiske vælger er beregnende og
tager stilling til de politiske partier med det
ene formål for øje, at det parti, som han eller
hun stemmer på ved valget, skal kunne
forøge vælgerens personlige velstand (dvs.
gøre tegnebogen tykkere). Anderledes
forholder det sig med den sociotropiske
vælger, som i højere grad vil være
opmærksom på og tage ansvar for og hensyn
til, hvad der måtte være det mest
hensigtsmæssige for samfundet. Her kunne man med rette indvende, om ikke bare den
sociotropiske vælger er indirekte beregnende, da ideen om, hvad der er bedst for samfundet,
også må komme positivt tilbage til den sociotropiske vælger selv. Pointen er dog, at den
sociotropiske vælger vil være villig til at gå imod sine egne økonomiske interesser, hvis det i en
periode er nødvendigt for at genskabe dynamikken i samfundsøkonomien. Dette fænomen så vi
blandt andet i forbindelse med den berygtede „kartoffelkur“ i 1986 i Danmark, hvor den
borgerlige VK-regering gennemførte en række meget hårde økonomiske reformer, i et forsøg på
at vende den negative udvikling i dansk økonomi. Ved det efterfølgende valg i 1987 genvandt den
Albert Vinther

[55]

borgerlige regering magten, og det på trods af at flertallet af vælgere i den danske befolkning
ikke havde oplevet en forøget velstand, snarere tværtimod.

Modeller
Molins model, Anthony Downs medianvælgerteori og Kaare Strøms model
over partiadfærd
Molins model
4.4 Hvordan tager partierne stilling fra sag til sag?

Selv om ideologi er grundlag for de fleste politiske bevægelser og partier, så er ideologien ikke
det eneste, der afgør, hvordan et parti fastlægger sin politik. Mange andre faktorer spiller ind. Vil
et parti fx lave aftaler med et andet parti med en anden ideologi, så kan det være en god idé at
formulere sig mindre skarpt, end ens ideologi måske egentlig lægger op til.
Når ideologi bliver til politik, indgår mange andre hensyn end blot de ideologiske. Den svenske
politolog Björn Molin har lavet en model, der viser de forskellige hensyn et parti bør være
opmærksom på, når de fastlægger deres politik.
Ud over ideologi afspejler den førte politik
også strategiske hensyn i forhold til de
holdninger, der er i befolkningen
(opinionen). Når et parti forsøger at følge
en strategi, der passer til opinionen, er det
vigtigt at balancere mellem hensynet til
popularitet og kontinuitet.
Popularitet kan man som parti sikre ved at
være opmærksom på, hvad der rører sig i
medierne, og hvordan stemningen er i
befolkningen. Hvis der opstår nye
problemer skal partiet hurtigt kunne
komme med populære løsninger. Men
løsningerne skal helst ikke gå mod det,
partiet står for. Kontinuitet og popularitet
er nogle gange modsætninger. Dét kan
være et strategisk problem for et parti.
Da der er 179 mandater i Folketinget, skal et parti finde 90 mandater. Ellers kan man ikke sikre
flertal for et forslag. Det er det, man kalder parlamentarisk faktor. Partier lægger ofte en strategi
for, hvordan de kan få deres mærkesager igennem. Nogle gange laves aftaler om, at partiet
stemmer for et andet partis forslag, også selv om det ikke er et forslag, man går ind for. Fordelen
er strategisk. Partierne laver aftaler, så alle får noget ud af samarbejdet.
Albert Vinther

[56]

Partier kan af strategiske hensyn fjerne sig fra dele af deres ideologiske udgangspunkt. Men sker
det for meget, er der en risiko for, at partiets politik virker usammenhængende.
Ideologien er med til at give et parti forudsigelighed, konsistens og troværdighed. Vælgerne vil
gerne kunne regne med deres parti. Som vælger er det vigtigt at kunne stole på, at partiet
handler på en måde, man er enig i efter valget. Partier bliver samtidig nødt til at være strategiske.
De skal forholde sig til, hvad der rører sig i befolkningen, og hvad de kan få flertal for.
Det er meget forskelligt, hvordan partierne vægter de ideologiske og de strategiske hensyn.
Partier, der er med i for mange aftaler, som er langt fra deres ideologi eller mærkesager, kan blive
mål for politikerlede.
Styrken ved Molins model er, at den har en nuanceret forklaringskraft. Svagheden er omvendt, at
partiernes bagvedliggende motivation bliver lidt uskarp. Her kan man i stedet anvende Anthony
Downs medianvælgerteori.
Anthony Down medianvælgerteori
Anthony Downs antager, at både vælgere og
partier er grundlæggende fornuftige. Vælgerne
vil have flest mulig af deres politiske ønsker
opfyldt og stemmer derfor på den politiker, som
kan tilbyde dem mest. Partierne vil have størst
mulig magt og forsøger at vinde det størst
mulige antal stemmer. Særligt de store partier
vil derfor søge derhen, hvor der er flest vælgere.
Det er oftest på midten af højre/venstreskalaen.
Valgkampene bliver derfor en kamp om at vinde
opbakning fra de midtervælgere, som med
deres stemmer afgør valgets udfald. Den
vindende politik vil være den, som ligger tættest
på midtervælgernes ønsker.
Molins model kritiseres for manglende præcision, mens Anthony
Downs medianvælgerteori kritiseres for manglende nuancer. Det er måske ikke helt urimeligt at
tro, at politik – og ikke bare magt – betyder noget for partierne. Den norske politolog Kaare Strøm
har forsøgt at nuancere Downs teori en smule.
Kaare Strøms model over partiadfærd
Kaare Strøm argumenterer for, at partier ikke kun er stemmemaksimerende, men også
regeringssøgende og søger i det hele taget indflydelse. Kaare Strøm mener, at politiske partier
vælger mellem tre strategier:
1. Vote-seeking – de prøver at få så mange stemmer som muligt
2. Office-seeking – de prøver at få del i regeringsmagten
3. Policy-seeking – de prøver at få realiseret deres politik

Albert Vinther

[57]

Mange gange vil det være
umuligt for et parti at få alle tre
mål opfyldt. Partiet bliver nødt
til at vælge. Partierne har
forskellige traditioner, for hvilke
målsætninger, de mener, er
vigtigst. Tit er der intern
uenighed og konflikt, når et
parti skal vælge strategi.
De store partier på midten er nødt til at afbalancere alle hensyn. Derimod har de mindre partier
mulighed for at dyrke en lidt mere klar profil. Yderfløjspartier, som Enhedslisten og Nye
Borgerlige, søger ikke nødvendigvis parlamentarisk indflydelse gennem forlig, men forsøger i
stedet at presse de øvrige partier fra en position udenfor magtens centrum.
Omvendt søger partier som Det Radikale Venstre og de konservative altid mod indflydelse og
næsten altid mod regeringsmagten. Det ligger i deres selvforståelse at være regeringsbærende
partier. Endelig er der Dansk Folkeparti, som ofte indgår forlig, men holder sig fra
regeringsmagten, fordi det kan risikere at koste stemmer. SF er det mest aktuelle eksempel på,
at det kan slide på et parti at sidde i regering.

Albert Vinther

[58]

Forløb om erhvervsstruktur, konkurrencestat og
økonomisk globalisering
Andre kilder
Growth Lab
DR - Fra Vestkysten til Volkswagen: Forstå, hvorfor dansk og tysk økonomi er tæt forbundet

Vigtige fagtermer
Erhvervspolitik (strukturpolitik)
18.6 Erhvervspolitik
Novo Nordisk er kendt ude i verden for sine kvalitetsprodukter, og den danske koncern er globalt
førende inden for blodprodukter, sukkersygemedicin og fedmebekæmpelse. Virksomheden
bruger milliarder af kroner på at forske i ny medicin. Men nogle af de vigtigste
forskningsresultater, som Novo har benyttet sig af, er foretaget på danske universiteter. Det er
altså den danske stat, der har leveret 'råstoffet' til Novos succes gennem den forskning, der
foretages på de statsejede universiteter.
Det samme gælder den smartphone, du måske lige nu har i hånden, mens du læser dette. Den
er primært opfundet i midten af 00'erne i området Silicon Valley, lige syd for San Francisco i
Californien. Apple var med deres epokegørende iPhone hovedrivkraften bag den udvikling. Men
også her spillede staten en central rolle. Vigtige elementer i en smartphone som GPS,
touchskærm, harddisk teknologi – og ikke mindst internettet – er opstået i forbindelse med
projekter, som er finansieret eller udviklet af den amerikanske regering. Det er typisk sket med
henblik på militær anvendelse.
Mange af de produkter, der kommer fra fx Sydkorea – IT fra Samsung, biler fra Hyundai, tvapparater fra LG etc. – er udviklet med støtte fra den sydkoreanske stat. Det er bl.a. sket i form af
billige lån, statsstyret forskning, handelshindringer i form af høj told på udenlandske
konkurrenter etc.
Staten spiller altså i mange tilfælde en central rolle i erhvervsudviklingen, også når det
gælder innovation og opfindelser. Herhjemme har vi som før nævnt set det
med medicinalindustrien. Det er også tydeligt inden for vindmøllesektoren, hvor Danmark i dag
er verdens førende. Det er den bl.a., fordi vi i Danmark meget tidligt – allerede i 1980'erne –
satsede stort på vedvarende energi og energibesparelser. Målet var at undgå kul- og atomkraft,
som er to teknologier, der ikke er særligt miljøvenlige. Staten gav tilskud til vindmøller,
igangsatte forskning og lavede lovgivning og regler, der gjorde det lettere at opstille vindmøller –
og ikke mindst: man byggede enorme vindmølleparker både på land og på havet.
Defensiv og offensiv erhvervspolitik
18.6.1 Defensiv og offensiv erhvervspolitik
Når vi taler om erhvervspolitik, er der i grove træk to muligheder: Enten støtter man nogle
erhverv, som man er bekymret for, ikke vil kunne klare sig i konkurrencen på verdensmarkedet.
Eller også støtter man de erhverv, man anser for at have gode fremtidsmuligheder på
verdensmarkedet. Man bruger følgende udtryk om de to typer erhvervspolitik:
•

Defensiv erhvervspolitik

Albert Vinther

[59]

•

Offensiv erhvervspolitik

Man taler om en defensiv erhvervspolitik, når man som sagt har til hensigt at afskærme svage
brancher fra konkurrencen fra verdensmarkedet. Man er altså lidt i en slags forsvarsposition
(defensiven). Her giver man 'kunstigt åndedræt' til virksomheder, som måske ellers ville gå
konkurs, hvis de ikke havde modtaget statsstøtte. I Danmark gav vi for år tilbage støtte til danske
skibsværfter, fordi de ikke kunne klare konkurrencen fra bl.a. Sydkorea. Sydkoreanerne kunne
bygge billigere skibe, bl.a. fordi arbejdskraften er billigere. Produktion af sukker i Europa har
ligeledes svært ved at konkurrence med billigt sukker fra lande som Brasilien og Thailand. Derfor
ydes der støtte til fx dansk produktion af sukker ud fra sukkerroer.

Ulempen ved defensiv erhvervspolitik er, at det koster penge for statskassen at holde liv i de
svage virksomheder. Og det betales jo af skatteyderne. Desuden er det i mange tilfælde bedre
samfundsøkonomisk at lukke disse ineffektive virksomheder og i stedet for købe produkterne
billigere af de udenlandske konkurrenter. Det sparer forbrugere og virksomheder penge på.
Det, som taler for defensiv erhvervspolitik, er hensynet til de arbejdspladser, som bliver
udkonkurreret, hvis man bare lader stå til. Det kan give god samfundsøkonomisk mening i en
periode at beskytte de virksomheder for at undgå øget arbejdsløshed. På længere sigt bør man
så efteruddanne de arbejdere, som er ved at komme i klemme.
En anden mulighed er at være mere offensiv (angrebslysten) – altså gå mere målrettet efter at
støtte erhverv, som der spås at være en fremtid i.
Offensiv erhvervspolitik kan føres på flere måder. En mulighed er at forsøge at udpege
fremtidens industrier. Man bruger udtrykket 'picking the winners' – man udpeger fremtidens
vindere. Her går man ind og støtter med fx forskning, lånemuligheder og lovgivning, der gør
tingene lettere for den pågældende branche. Et eksempel: Det kan meget vel tænkes, at med
den stigende verdensbefolkning så øges behovet for rent drikkevand i mange lande i fremtiden.
Ergo, det globale marked for drikkevandsteknologi må formentlig blive større i fremtiden, og her
kan danske firmaer komme i spil. Staten kan her gå ind og hjælpe ved at levere forskning, støtte i
form af uddannelse af ingeniører, hjælpe ulande (og danske virksomheder) ved at forære dem
dansk vandteknologi, etc.
Det kan imidlertid være svært at udpege fremtidens vindere. For 40 år siden havde ingen
forudset internettets udbredelse. Men omvendt har mange ulande – især i Asien – haft succes
med den form for erhvervspolitik.
En anden mulighed er i øvrigt, at staten selv går i spidsen med projekter, som gavner visse
brancher. Det kan fx være at bygge broer eller solcelleparker med det for øje at støtte de
hjemlige virksomheder, som er i front på de områder. Eller at man på
offentlige institutioner køber økologiske fødevarer, hvilket indirekte støtter danske økologiske
landmænd. Økologi forventes at blive mere udbredt efterhånden som verdens befolkninger
bliver rigere og dermed kræver bedre fødevarer og mere hensyn til naturen.
Albert Vinther

[60]

Staterne konkurrerer mod hinanden om at skabe de bedste rammer for deres eget erhvervsliv.
Her kan erhvervspolitikken komme ind i billedet og spille en vigtig rolle. Fx har vi i Danmark i flere
omgange nedsat selskabsskatten – altså skatten på selskabers overskud. Det gør man for at
komme forrest i køen foran de andre lande, når de transnationale selskaber kigger på mulige
lande, hvor de kan placere deres næste afdeling. Problemet er blot her, at andre lande gør det
samme – så det er et kapløb mod bunden (race to the bottom).
Erhvervspolitikken betegnes ofte som strukturpolitik, fordi man her går ind og påvirker de
grundlæggende strukturer i samfundet – her erhvervsstrukturen.

Konkurrencestaten
17.3.3 Konkurrencestaten
Se også:
•
•

Rasmus Willig: ”Det nye dannelsesbegreb: Du skal lære at finde dig i noget mere"
Ove K. Pedersen: "Hvorfor har konkurrencestaten brug for dannede borgere?

I de senere år har samfundsforskere rettet opmærksomheden mod, at det ikke kun er
virksomheder, der konkurrerer på det globale marked. Det er også de enkelte stater, som
konkurrerer indbyrdes mod hinanden. De konkurrerer nemlig om at skabe de bedste rammer for
deres egne virksomheder.
Globaliseringen af verdensøkonomien har nemlig medført, at mange virksomheder oplever hård
konkurrence fra udenlandske virksomheder. En dansk virksomhed kan ikke forvente, at den har
det danske hjemmemarked sådan helt for sig selv. Pludselig dukker der måske billigere varer op
fra et af de mange lande, hvor lønnen er lav og produktionen dermed er billig. Eller måske har en
svensk konkurrent anvendt ny robotteknologi til at fremstille varerne billigere og bedre.
Derfor er det vigtigere end nogensinde, at virksomhederne er i stand til at klare udfordringerne
fra den globale konkurrence. Det betyder, at det er nødvendigt, at hele samfundet inddrages i
bestræbelserne på sikre, at landets virksomheder står så stærkt som muligt på de globale
markeder.
Konsekvensen af denne vinkel på konkurrenceevnen er, at forskellige samfundsområder bør
drejes i retning af at kunne imødegå den globale konkurrence.
Det gælder særligt den offentlige sektor, hvor fx hele uddannelsessektoren – lige fra folkeskoler,
gymnasier og videre op til universiteterne – skal indrettes, så virksomhederne får præcis den
arbejdskraft, som de har behov for. Det kan eksempelvis dreje sig om så tidligt som muligt at
spore børn ind på, hvad de kunne tænke sig at være, når de bliver voksne. Det kan også være, at
visse skattetyper skal sænkes, så de ikke belaster virksomhederne for meget.
På samme måde skal arbejdsmarkedet indrettes, så der udbydes den rette mængde
arbejdskraft. Folk skal være motiverede og arbejdsduelige og klar til at omstille sig, hvis
pludselig der kommer ny teknologi, nye arbejdsmetoder, nye forretningsområder etc. Derfor er
der ikke plads til, at alt for mange er på sociale ydelser – alle skal så vidt muligt ud at arbejde.
Det skal være så let som muligt for virksomhederne at fyre folk, så de hurtigt kan slippe af med
arbejdskraften, hvis den er overflødig i en periode. Folk skal gerne motiveres til hele tiden at
opkvalificere sig, søge nye job, være omstillingsparate og fleksible, arbejde mere osv.
Motivationen kan fx være lavere sociale ydelser, som tvinger folk ud på arbejdsmarkedet,
selvom de måske ikke er helt parate. Det kan være lavere mindsteløn, så arbejdskraften bliver

Albert Vinther

[61]

billigere. Eller det kan være lavere topskat, som antages at motivere højtlønnede til at arbejde
mere.
Konkurrencen mellem de enkelte stater om at skabe de bedste betingelser for netop deres
virksomheder har fået samfundsforskere til at bruge udtrykket konkurrencestaten. Staterne
kæmper om at være bedst til at skabe gode rammer for deres virksomheder. Her ses altså på
hele samfundets konkurrenceevne – lige fra offentlig sektor og velfærdsstatens indretning til
arbejdsmarked, politisk system, landets traditioner og normer m.v.
Langt fra alle er enige i den måde at betragte konkurrenceevne på. For begrebet konkurrencestat
kommer meget let i konflikt med den velfærdsstat, vi kender i Danmark. I en velfærdsstat
handler det bl.a. om social omfordeling og om at beskytte de svageste – såvel på
arbejdsmarkedet som uden for. I konkurrencestaten er målet især at få hele samfundet drejet
ind på at levere den rette mængde velkvalificeret arbejdskraft til virksomhederne.

The Nokia Risk
Phenomenal World - The Nokia Risk
I begyndelsen af 2000’erne var Finland et forbillede for industripolitik og beskæftigelse. Landet
med blot 5,5 millioner indbyggere og et BNP på størrelse med den amerikanske delstat Oregon
oplevede, hvad der lignede et produktivitetsmirakel drevet af højteknologi. Fra 1995 til 2007 steg
Finlands BNP pr. indbygger i faste priser med 55 % – næsten dobbelt så meget som i USA og tæt
på toppen blandt de 21 rigeste OECD-lande.
Men efter 2008 stoppede væksten brat. BNP voksede fortsat med befolkningen, men fra 2008 til
2019 faldt indkomsten pr. indbygger reelt. En del af forklaringen er Den Europæiske
Centralbanks langsomme håndtering af eurokrisen og den efterfølgende sparepolitik. Men en
anden vigtig faktor var Finlands ensidige afhængighed af én virksomhed: Nokia. På sit
højdepunkt stod Nokia for 20 % af eksporten og drev betalingsbalancen op på næsten 7 % af
BNP. Da Apple lancerede iPhonen i 2007, kollapsede Nokias mobilmarked, eksporten
halveredes, Finland fik underskud på betalingsbalancen – og økonomien gik i stå i over ti år.
Finland er dog ikke alene om denne form for "Nokia-risiko". Syv andre mindre, rige og stabile
lande er ligeledes afhængige af enkelte store virksomheder: Danmark, Israel, Sydkorea, Sverige,
Schweiz og Taiwan. I disse lande står nogle få virksomheder for en uforholdsmæssigt stor del af
både overskud og investering i forskning og udvikling. Disse firmaer har været ekstremt
succesfulde i den globale vidensøkonomi de sidste 30 år – fx Samsung Electronics (Korea),
TSMC (Taiwan), Novo Nordisk (Danmark) samt Roche og Novartis (Schweiz).
I perioden 2011–2020 stod disse virksomheder for en stor andel af overskuddene, både i
hjemlandet og internationalt. Deres profit har givet de små lande en langt større andel af
verdens overskud end af verdens BNP – og dermed også en høj indkomst pr. indbygger.

Albert Vinther

[62]

Tabellen viser forholdet mellem
landenes andel af globale overskud
og forskningsudgifter i forhold til
deres andel af globalt BNP. Tallene
bygger på 21.580 globale
moderselskaber med årligt salg på
mindst 10 millioner dollars i perioden
2011–2020, alle med tilstrækkelige
finansielle data til sammenligning.
Selvom beregningen udelukker
mange små og mellemstore
virksomheder (SMV’er), er disse
21.580 de største blandt de 41
millioner i Bureau van Dijks Orbisdatabase. De store virksomheder er
derfor både matematisk og
makroøkonomisk vigtige, da mange
SMV’er er afhængige af dem. Fx stod
Novo Nordisk for en fjerdedel af det
samlede overskud blandt de over 200 danske firmaer i tabellen – og havde alene en andel på 0,2
% af det samlede globale overskud, hvilket er næsten 50 gange gennemsnittet for gruppen.
I de kommende år vil disse store virksomheder – og de lande de er hjemmehørende i – stå over
for to store udfordringer. For det første: den femte Schumpeter-bølge, som var drevet af
informations- og kommunikationsteknologi (IKT) samt første generations bioteknologi og
lægemidler, har mistet sin kraft. En mulig sjette bølge, baseret på kunstig intelligens (AI),
maskinlæring (ML) og anden generations biotek (som CRISPR), truer nu med at forstyrre de
nuværende produktionssystemer og markeder.
Samtidig begynder stater verden over at stramme konkurrencelovgivningen og føre mere
nationalistisk industri- og handelspolitik. For små rige lande, hvor én eller få virksomheder står
for en stor del af eksporten, kan manglende tilpasning føre til alvorlige økonomiske chok.
Schumpeter-bølger og industriskift
Økonomen Joseph Schumpeter beskrev kapitalismens dynamik som “kreativ destruktion”. Han
mente, at den virkelige udfordring i økonomisk teori var at forklare, hvor vækst kommer fra. I en
økonomi med små, konkurrenceudsatte firmaer uden adgangsbarrierer eller prismagt, ville
overskud kun dække afskrivninger og lidt løn til ejeren. Vækst ville derfor kun følge
befolkningstilvæksten og små innovationsforbedringer – en situation, vi kender som "sekulær
stagnation".
Men ifølge Schumpeter opstår vækst i bølger, når radikal innovation opstår i fem nøgleområder:
transportformer, energikilder, forbrugsgoder, generelle produktionsteknologier og (mindre
fremhævet) virksomheders juridiske og organisatoriske struktur.
Før 2. verdenskrig identificerede han fire sådanne bølger:
1. Første bølge: Industriel revolution – vandmøller, tekstiler og små værksteder under ét tag.
2. Anden bølge: Dampmaskiner, jernbaner, jernvarer og større værksteder med
specialmaskiner.

Albert Vinther

[63]

3. Tredje bølge: Elektricitet, kemikalier, cykler, stålskibe og fremkomsten af storvirksomheder
med adskillelse af ejer og ledelse.
4. Fjerde bølge: Forbrændingsmotorer, biler, masseproduktion, petroleum, multinationale og
opdelte koncerner – startende med Ford i USA og senere spredt til Europa og Japan.
Hver overgang mellem bølger har været præget af øget konflikt og faldende investeringer i
aldrende sektorer. Fx skiftet fra tredje til fjerde bølge førte til opkomsten af fagforeninger og
imperiale spændinger, der kulminerede i 1. verdenskrig.
Den femte bølge begyndte i USA i 1960’erne
med opfindelsen af mikrochippen og voksede
globalt. Den var baseret på elektronik,
digitalisering, globale forsyningskæder,
software, lægemidler og bioteknologi – samt
store, men formelt opsplittede virksomheder
kontrolleret af ledende firmaer. Dens
flagskibsprodukt, smartphonen, kombinerer
teknologier fra 1940’erne og frem i én lille og
relativt billig enhed.
Men der er tegn på, at denne bølge er ved at
løbe tør. Smartphonesalget toppede i 2018 og
er siden faldet. Nye modeller bringer kun små
forbedringer, og 80 % af verdens befolkning har
allerede adgang til 4G – hvis de har råd.
Halvdelen af verdens chips bruges til
smartphones og pc’er. Også innovation i
lægemiddelbranchen stagnerede i 2000’erne,
med mange kopier af eksisterende medicin i
stedet for reelle nyudviklinger.
Alligevel sker der store teknologiske
forskydninger. Grøn energi og eltransport er på
vej til at erstatte fossile brændsler, og AI, ML og
CRISPR ændrer både biotek og produktionens
organisering. Disse teknologier har potentiale
til at blive næste bølges omdrejningspunkt –
men de truer samtidig eksisterende
virksomheders forretningsmodeller.
Tabellen viser de økonomiske og politiske
risici, som denne overgang medfører for
kernevirksomhederne i de syv små, rige lande.
Calculating risk
At opbygge de enorme netværk, som gjorde nye energikilder og transportsystemer nyttige,
krævede tilsvarende store investeringer. En enkelt kilometer jernbane var ligegyldig – 100
kilometer var revolutionerende. Schumpeter argumenterede i sine tidlige værker for, at kun
entreprenører, der lovede potentielle monopolprofitter, kunne overtale bankerne til at finansiere
disse investeringer. Han kaldte dette Mark I-modellen, hvor små nystartede firmaer med

Albert Vinther

[64]

visionære ledere udkonkurrer de etablerede aktører. Mange nutidige softwaregiganter passer
ind i denne model – det gjorde Ford også i sine tidlige år.
Senere introducerede Schumpeter Mark II-modellen, hvor store virksomheder med
monopolprofitter investerer i egne forskningsafdelinger og frembringer tilsvarende
banebrydende innovation. Et eksempel er Bell Labs (ejet af AT&T), som opfandt transistoren.
Bortset fra software, lever vi i dag i en verden, hvor Mark I og Mark II er flettet sammen i et
komplekst system, der ofte favoriserer de store virksomheder. Typisk støtter staten radikal
innovation ved at finansiere grundforskning på universiteter og små spin-off virksomheder –
klassisk Mark I. Men større virksomheder investerer derefter i disse mindre firmaer for at modne
deres idéer, som så færdigudvikles i de store firmaers egne R&D-afdelinger. Små firmaer får ofte
æren i akademiske publikationer, men det er de store virksomheder, der ender med patenterne
og overskuddet.
Apples SIRI er et eksempel: Oprindeligt udviklet af et nationalt forskerhold organiseret gennem
Stanford og DARPA, blev det senere integreret i Apples økosystem.
Hvis profit og forskning var jævnt fordelt blandt firmaer i disse syv økonomier, ville de nye
teknologier ikke være så truende. Men i det nuværende system, hvor Mark I og II er tæt
forbundet, står få firmaer for hovedparten af overskud og FoU. Eksempelvis udgjorde insulin ca.
7 % af Danmarks vareeksport mellem 2002 og 2021, primært fra Novo Nordisk. Hele 80 % af
virksomhedens omsætning kommer fra insulin og diabetesprodukter – mens 80 % af den
danske arbejdsstyrke er i servicesektoren, som stort set ikke eksporterer (bortset fra Mærsk og
Legoland). Novo Nordisks skæbne kan derfor påvirke en af Danmarks eneste store
eksportsektorer.
Tabellen viser, hvor stor en andel af overskud
og forskning, der koncentreres hos få firmaer i
de syv økonomier – og dermed graden af
sårbarhed forbundet med Mark II-innovation.
Der findes ikke præcise data for Mark Iinnovation, som kan spænde fra et par
personer i en garage til små firmaer uden
omsætning. I dag er skellet mellem de to
modeller mere udvisket end tidligere.
Vertikalt integrerede firmaer var før isolerede
fra universiteter og små aktører, men nu bliver
Mark I ofte opslugt af store firmaer via opkøb,
“acqui-hires” eller efterligning og retssager.
Der findes heller ikke tilgængelige,
sammenlignelige data over profitfordelingen
mellem små og store virksomheder. Tærsklen
på $10 mio. i årlig omsætning favoriserer store firmaer, men dækker dog også toppen af de små
og mellemstore virksomheder (SMV’er), som udgør flertallet i de fleste lande. SMV’er har
desuden typisk 1/3 lavere arbejdsproduktivitet end større virksomheder.
Disse store virksomheder dominerer eksporten og skaffer dermed den udenlandske valuta, der
er nødvendig for at købe de mange varer og tjenester, som de syv økonomier ikke selv
producerer. På grund af deres lille størrelse kan disse lande ikke opnå en indenlandsk

Albert Vinther

[65]

arbejdsdeling, der dækker størstedelen af forbruget – derfor er eksport nødvendig. I alle lande
undtagen ét står virksomheder med over 250 ansatte for mere end halvdelen af eksporten.
Danmark er undtagelsen, men andelen ligger så tæt på halvdelen, at det reelt ikke gør forskel
(data for Taiwan mangler, men som nævnt tyder TSMC’s store rolle på, at mønstret med
dominerende store firmaer også gælder der). Den tredje tabel undervurderer faktisk de store
virksomheders betydning, da de udgør under 1 % af det samlede antal firmaer, mens
virksomheder med under 10 ansatte udgør over 90 %.
Som tidligere nævnt er det disse få dominerende firmaer, der forklarer, hvorfor disse lande opnår
en større andel af den globale profit end deres andel af verdens BNP (jf. Første tabel), og hvorfor
de er relativt rige samfund. Deres evne til at skabe højværdiexport med tilhørende profit
muliggør, at de kan bytte et lille volumen af dyre varer mod et langt større volumen af billigere
import. Den uforholdsmæssigt høje profitandel skyldes både dygtighed—tidlige investeringer i
FoU og menneskelig kapital—og globale økonomiske strukturer.
Disse firmaer er afhængige af deres investeringer i forskning og udvikling for at bevare deres
konkurrenceevne.
Det forklarer også, hvorfor deres
FoU-andel ligger over
gennemsnittet sammenlignet med
G7-landene. Tabellen viser fire
centrale forhold: FoU-udgifter og
antal fuldtidsforskere per indbygger
sammenlignet med G7; den høje
andel af FoU, der kommer fra
virksomheder; og hvor stor en andel
af den samlede FoU, der stammer
fra de største og femtestørste
firmaer – og dermed deres endnu
større andel af erhvervs-FoU
(Taiwan adskiller sig dog lidt her).
Tabellen illustrerer, hvor smalt
fundamentet for fremtidig innovation—i hvert fald Mark II-innovation, som gør idéer til globale
produkter—egentlig er. Man kunne teoretisk lave en risikoberegning ved at gange andelen af
erhvervs-FoU med andelen for top-1 eller top-5 firmaer, men det ville give en falsk præcision.
Pointen er snarere: forskningsudgifterne er ekstremt koncentrerede.
Sammenfaldet mellem høj profit, eksportandel og FoU-andele er ikke tilfældigt. Det afspejler
tidligere konkurrencefordele og næsten-monopolstatus i globale markeder. Profitterne
finansierer den FoU, som skaber dominans og sikrer fortsatte høje andele af verdensprofitter.
Disse overskud sikrer også højt BNP per indbygger—bl.a. de mange forskerstillinger. Og i nogle
tilfælde finansierer de velfærdsstater eller offentlig uddannelse, som skaber den menneskelige
kapital, forskerne bygger på—grundlaget for både tidligere og mulig fremtidig teknologisk
førerposition. Fx øgede Sverige mellem 1991 og 2000 uddannelsesudgifterne med 2,1
procentpoint af BNP til i alt 7,4 %, hvoraf halvdelen gik til videregående uddannelse. De nordiske
lande har generelt markant højere læsefærdigheder i internationale tests end andre rige lande,
selv om Sverige for nylig er faldet lidt tilbage.

Albert Vinther

[66]

Franchiseøkonomien
Overgangen fra den fjerde (masseproduktion) til den femte (IKT) Schumpeter-bølge medførte
ændringer i virksomheders strategi og struktur med store følgevirkninger. Den øgede især
ulighed og gjorde virksomheders profit stærkt afhængig af regler for intellektuelle
ejendomsrettigheder (IPR: patent, ophavsret, brand og varemærker). Under Fordismen
handlede strategi om at opnå monopol- eller oligopolprofit via kontrol over fysisk kapital og
samlebånd. Profitten kom af at holde høj kapacitetsudnyttelse, hvilket førte til vertikal
integration og samarbejde med fagforeninger, hvilket igen mindskede ulighed og muliggjorde
interne forskningsmiljøer.
Men da flere virksomheder indførte denne model, faldt profitten. Arbejdere gjorde oprør mod
samlebåndsarbejdet, og afkolonisering pressede råvarepriser op. Kort sagt: billig olie og
arbejdsro slap op.
Virksomhederne reagerede ved at slanke sig: de reducerede arbejdsstyrken, outsourcde
lavtlønsarbejde og frasolgte produktionen af standardvarer til spin-offs som Delphi og Visteon.
De søgte i stedet mere holdbare monopolpositioner baseret på IPR, produceret af arbejdskraft
med høj human kapital og støttet af underleverandører. Det skabte en ny struktur:
franchiseøkonomien.
Her står en førende virksomhed med meget human kapital, få ansatte og stærke IPR-porteføljer i
centrum og outsourcer det meste til to andre lag: kapitaltunge virksomheder med
adgangsbarrierer og arbejdskrafttunge virksomheder med standardproduktion.
Topvirksomheden styrer hele værdikæden uden selv at eje kapitalen eller håndtere mange
ansatte. I de syv økonomier er disse ledende firmaer blandt de største og ofte hybrider af de to
øverste lag. Profitten kommer fra deres IPR-kontrol. Nokia er et eksempel: med over 10.000
amerikanske patenter fra 2000 til 2019 lever firmaet videre via netværksudstyr baseret på
tidligere FoU. I modsætning til adgangsbarrierer ved kapital, er patenter sårbare over for
teknologiske og juridiske ændringer.
Overgangen til franchisestrukturen gav store fordele for virksomheder med stærke IPR og
dermed for de syv landes vidensintensive arbejdsstyrker. Men den var dårligere for dem, der
producerer standardvarer. Nedskæringer flyttede velbetalte jobs til lavtlønslande og udhulede
midten af indkomstfordelingen. I Sverige blev industrigiganters ansatte reduceret fra 80.000 til
49.000 mellem 1998 og 2016. Nye job i IPR-baserede virksomheder dækkede noget af tabet,
men den sociale effekt var betydelig og medvirkede til støtte for anti-immigrantpartier.
Nationalistisk politik kan igen true virksomhedernes evne til at tiltrække globalt talent til FoU.
Håndtering af risiko
Danmarks industripolitik omkring medicinalbranchen viser spændingerne mellem Mark I og
Mark II innovationsstrategier. Regeringen har fremhævet Danmark som “innovationsland” og
nedsat et “Disruptionråd” for at fastholde konkurrenceevnen. Dansk FoU er stærkt koncentreret
i medicinal- og biomedicinske sektorer (med Vestas som sideindsats i vindenergi, hvor kinesisk
konkurrence presser marginerne). Staten understøtter fremvækst af Mark I biotekfirmaer, som
Novo Nordisk (Mark II) kan bygge videre på. Strategien viderefører en tradition for
teknologioverførsel fra universiteter og topfirmaer til små og mellemstore virksomheder,
suppleret med venturekapital fra Vækstfonden. Politikken har holdt danske firmaer tæt på
teknologifronten og reduceret forskellen mellem førende og bagefterhængende virksomheder
sammenlignet med OECD-gennemsnittet. Udfordringen er dog ikke at tilpasse sig
biogenomikrevolutionen, men at forudse den.
Albert Vinther

[67]

Sammen med Novo Nordisk driver staten en klynge af dataindsamlings- og delingsinstitutioner:
Nationalt Genom Center, Danmarks Nationale Biobank og Royal Bio and Genome Bank. Disse
udnytter omfattende sundhedsdata fra hele befolkningen. Biobanken har serumprøver fra
næsten 1 mio. mennesker og i alt 25 mio. prøver. Genomcentret kunne i marts 2020 etablere en
database til at identificere Covid-19-varianter på fem dage. Databaserne hjælper ikke bare Novo
Nordisk (90 % af sektorens job og profit), men også mindre biotekfirmaer med adgang til data
om sjældnere sygdomme, som er afgørende for ML- og AI-drevet FoU. Novo fungerer som
hovedkontraktør over for mindre forskningsfirmaer—ofte på en måde der hæmmer væksten af
Mark I-firmaer. Danmark mangler dog egne AI/ML-firmaer, som kunne understøtte hele
sektoren, i modsætning til Israel og Sverige.
Disse lande har forskellige strategier og svagheder. Israels massive forsvarsinvesteringer skabte
et dynamisk Mark I-tekøkosystem. Men nyskabelser bliver ofte solgt til amerikanske Mark IIfirmaer, fx da Google købte Waze eller Intel købte Mobileye. Manglen på store, nationale
techfirmaer forklarer, hvorfor Israels profitandel ikke overstiger BNP-andelen. Det forklarer også,
hvorfor ca. 100.000 israelere er flyttet til Silicon Valley, selvom Israel har flest startups per
capita. Disse tendenser kan hæmme udviklingen af AI/ML-løsninger. Staten har desuden løsnet
tidligere krav til lokal produktion og jobskabelse.
Sverige har mange store Mark II-virksomheder, men de har gradvist flyttet produktionen ud og
fokuserer nu på IPR. Volvo er et ekstremt eksempel: solgt først til Ford og derefter til kinesiske
Geely, der bruger svensk ingeniørkunst, men producerer udenfor Sverige. Ligeledes blev
Pharmacia og Astra opkøbt af hhv. Pfizer (USA) og AstraZeneca (UK). Som nævnt er job i store
svenske industrivirksomheder reduceret støt. Sverige er blevet jagtmark for multinationale
firmaer på udkig efter talent. Det giver høje lønninger for nogle, men betyder også, at profitten
havner i udlandet, og at det er sværere at etablere nye, store Mark II-firmaer som anker for
forskningsmiljøer.
Høje bølger
Den sjette Schumpeter-bølge, hvis den kommer, udgør en alvorlig risiko for de store
eksportfokuserede virksomheder i de syv økonomier. I dag er det en smal gruppe IPR-baserede
Mark II-virksomheder, der investerer fremadrettet i FoU og dermed muliggør opskalering af Mark
I-innovation. De skaber både job og indtægter, der er nødvendige for et acceptabelt
importniveau, beskæftigelse og vækst. Hvis disse virksomheder ikke kan skifte til nye
produktionsmodeller, kan konsekvenserne blive store.
Det handler ikke kun om “innovatorens dilemma.” Nationalt har tabet af industrijob i andet led
af franchiseøkonomien skabt populistisk modreaktion. I både Israel og Sverige har det styrket
partier, der er imod statsledet industripolitik og til fordel for højt betalte videnarbejdere.
Internationalt har spændinger mellem USA og Kina sat gang i reshoring, især af IKT og
halvledere. Det skaber en global skævvridning til fordel for store, geopolitisk stærke lande. Disse
lande rekrutterer allerede fra de syv økonomiers talentpuljer, hvilket kan underminere
udviklingen af lokale Mark II-virksomheder. Hvis franchiseøkonomiens vinder-tager-det-helemodel fortsætter, må disse ældre firmaer løbe hurtigt blot for at blive stående.
For de små økonomier uden nationale kæmper som Nokia eller Samsung, og uden oliefonde
som Norge, er udfordringerne endnu større. De starter løbet med modvind: gæld, svagt
uddannet arbejdskraft og i værste fald afhængighed af råvareeksport uden forarbejdning.

Albert Vinther

[68]

Vigtig viden
Global Økonomi
Kapitel 15: Den moderne globalisering
Den neoliberale verdensøkonomi er en vigtig årsag til den moderne globalisering. Der er ikke
helt enighed om, hvordan globalisering skal defineres, men følgende definition bruges ofte: Den
proces, som udvider, uddyber og øger betydningen af det globale netværk af samfund med en
stadigt højere hastighed. Men måske er det mere præcist at tale om flere forskellige, men
forbundne processer. Således skelner man almindeligvis mellem den økonomiske, den politiske
og den kulturelle globalisering.
Her er vi naturligvis først og fremmest interesseret i netop den økonomiske globalisering, altså
den proces, hvori der sker en øget udveksling af varer, tjenester, investeringer, arbejdskraft og
finansielle aktiver hen over landegrænserne, så de nationale økonomier i større eller mindre
grad bliver suget ind i den globale økonomi. Økonomisk globalisering betyder kort sagt, at
økonomierne bliver mere åbne og mere afhængige af hinanden.
Den økonomiske globalisering varierer i omfang og betydning for det første fra land til land, men
for det andet er der også forskelle i dens omfang og betydning mellem forskellige økonomiske
sektorer. Den finansielle sektor er således
klart mest globaliseret, og
pengestrømmene her er langt større end
betalingsstrømmene i forbindelse med
verdenshandelen, som kommer ind på
andenpladsen. På tredjepladsen følger
realkapital-investeringer, dvs. produktion
af maskiner, bygning af fabrikker, vejanlæg,
havne, jernbaner osv. i andre lande. Endelig
kommer strømmen af arbejdskraft over
grænserne ind på en fjerdeplads som den
mindst globaliserede sektor.
Årsagerne til den øgede økonomiske globalisering i de sidste tre-fire årtier er for det første
udbygningen af den neoliberale verdensøkonomiske orden, som har mindsket toldsatser og
andre økonomiske barrierer mellem landene. Desuden har de flydende valutakurser og den
skærpede konkurrence lagt pres på de nationale økonomier og de enkelte virksomheder.
Den anden hovedårsag er den teknologiske udvikling inden for transport af varer, og især
informationer og kapital. Transporten af varer er således blevet hurtigere og meget billigere, bl.a.
på grund af udviklingen af containertransport. Fragtraterne for både skibs- og flytransport er
blevet presset ned, dels som følge af den teknologiske udvikling, dels pga. den hårdere
konkurrence inden for transportområdet. Men endnu vigtigere for globaliseringen har
udviklingen inden for IT- og kommunikationssektoren været, idet det er blevet meget hurtigere
og meget billigere at udveksle informationer og flytte kapital over grænserne. Integrationen af
kommunikation og IT gør det muligt at overføre alle former for data nemt og hurtigt – internettet
og mobiltelefoner er vel de tydeligste udtryk for dette. Det skal også nævnes, at IT letter den
globale styring af de store og vidtforgrenede multinationale selskaber (MNS).

Albert Vinther

[69]

Noget af det nye i verdensøkonomien er, at selve produktionen af en enkelt vare eller tjeneste
bliver spredt på flere lande. Værdikæden bliver splittet op, så et færdigt produkt bliver til
gennem delprocesser spredt over større eller mindre dele af kloden. I en virksomhed sker der
således ofte en udflytning (outsourcing) af en eller flere funktioner til virksomheder i andre
lande, eller virksomheden investerer selv i virksomheder i andre lande. Der er mange eksempler
på, at produkter på denne måde sammensættes globalt. Bilfabrikkerne var nogle af de første til
at opsplitte værdikæden, men det sker i stort omfang i de mange multinationale selskaber.
Apples iPhone, et typisk ”amerikansk” produkt, bliver således produceret i et samspil mellem
785 firmaer fordelt over hele verden.

De klassiske teorier om udenrigshandel
15.2 De klassiske teorier om udenrigshandel: Smith, Ricardo og Heckscher-Ohlin
Hvilke lande sælger hvad til
hvem? Det er der gennem tiden
udviklet en række teorier om.
De tre første af teorierne er de
såkaldte ”klassiske”
handelsteorier, hvor David
Ricardo har bygget videre på
Adam Smith’s teori og
Heckscher-Ohlin igen på
Ricardos teori, mens de tre
sidste er af nyere dato.
Stamfaderen til den
økonomiske liberalisme, Adam
Smith, fremhævede i sin „The Wealth of Nations“ (1776), at arbejdsdeling mellem lande og
frihandel var centrale faktorer for at opnå størst mulig velstand i verden. Forskellige lande skulle
derfor specialisere sig i det produkt, de var bedst til – dvs. havde absolutte fordele i – og derefter
handle over grænserne med andre lande, som ligeledes havde specialiseret sig. En
forudsætning for, at to lande ville have fordel af at handle sammen, var dog, at hvert af dem
havde absolut fordel i et produkt. Hvis det ene land var bedst til produktion af alle varer, kunne
det ifølge Smith ikke betale sig at handle indbyrdes.

Albert Vinther

[70]

Netop dette sidste punkt tog David Ricardo fat i ca. 40 år senere, hvor han påviste, at det også
kan betale sig for to lande at handle indbyrdes, selvom det ene land er bedst til det hele. I en
sådan situation skal de to lande specialisere sig i de produkter, de hver for sig er forholdsvis
bedst til at producere – som de har komparative (relative) fordele i.
Hverken Smith eller Ricardo tager i deres teorier hensyn til transportomkostninger, og de
arbejder kun med én produktionsfaktor: arbejdskraft. I de følgende hundrede år beskæftigede
flere liberale økonomer sig derfor med at udbygge Ricardos teori, og i 1930’erne opstillede de to
svenskere Heckscher og Ohlin den såkaldte faktorudrustningsteori (faktor = produktionsfaktor).
Her inddrages alle de tre produktionsfaktorer: arbejdskraft, realkapital og råstoffer, og teorien
går ud på, at lande med rigeligt af en bestemt produktionsfaktor vil specialisere sig i produktion
og eksport af varer, hvortil der skal bruges meget af netop denne produktionsfaktor. Fx vil lande
med rigelig arbejdskraft specialisere sig i produktion og eksport af varer, hvori der indgår meget
arbejdskraft.

I skemaet har vi vist de forskellige kombinationer af produktionsfaktorer, et land har mulighed
for at have, samt et par landeeksempler. Disse eksempler kan helt sikkert diskuteres, for
hvordan bestemmer man præcist, hvilken produktionsfaktor et land har mest af? I skemaet er
de to første kombinationer typisk ilande, mens de sidste fire typer typisk
er ulande eller vækstøkonomier.
Fælles for de tre „klassiske“, liberale handelsteorier er, at de lægger vægt på forskellen mellem
landes produktionsfaktorer. De er derfor bedst til at forklare handelen mellem meget forskellige
landetyper såsom ilande og ulande, og det begrænser jo teoriernes forklaringskraft, når 80% af
verdenshandelen foregår mellem ilandene indbyrdes. Et andet problem er forudsætningen om
fuldkommen konkurrence, som sjældent er opfyldt, og endelig tager faktorudrustningsteorien
ikke højde for faktormobilitet – at især kapital let flytter over grænserne for at opnå størst muligt
afkast.
Nyere handelsteorier
15.3 Nyere handelsteorier
Mens de klassiske teorier havde fokus på den såkaldte interindustrielle handel – dvs. at lande
udveksler varer mellem forskellige sektorer (fx landbrugsvarer for industrivarer) – forsøger de
nyere liberale handelsteorier især at forklare den intraindustrielle handel mellem
industrilandene. Intra betyder indenfor. Intraindustriel handel er altså handel mellem de samme
brancher, fx udveksling af tyske og franske biler. Den svenske økonom Staffan Linder opstillede i
1960’erne sin teori om, at man skal forklare den intraindustrielle handel ud fra
efterspørgselsmønstre. I lande, der ligner hinanden meget med hensyn til indkomstniveau,
uddannelsesniveau, normer og traditioner, dvs. at de har en ensartet kultur, vil forbrugerne

Albert Vinther

[71]

efterspørge nogenlunde de samme varer og tjenester. Ifølge Linder gælder altså, at jo mindre
kulturel afstand mellem to lande, jo mere vil de handle sammen. Eksempelvis handler Danmark
mere med Tyskland, Sverige og Norge end med Polen, fordi Polen kulturelt set ligger længere
væk fra Danmark end de tre øvrige nabolande.
Linders teori er illustreret ved at
vi har opstillet tre landegrupper:
ulande, overgangsøkonomier og
ilande. For hver landegruppe
kan du se et vandret bånd, som
angiver det laveste og højeste
kvalitetsniveau, som
forbrugerne i den pågældende
landegruppe efterspørger. Hvad
der er højkvalitet i et uland, er
lavkvalitet i en overgangsøkonomi og efterspørges slet ikke i et iland. Den internationale handel
kan derfor i et vist omfang foregå mellem overgangsøkonomierne og de to andre landegrupper,
men først og fremmest inden for hver af de tre landegrupper. (BNI = Bruttonationalimport)
En anden faktor, som hænger tæt
sammen med den kulturelle afstand, er
den geografiske afstand, som sammen
med en økonomis volumen indgår i den
såkaldte gravitationsmodel. Ifølge denne
vil handelen mellem lande være omvendt
proportional med den geografiske
afstand mellem dem, men proportional
med økonomiernes størrelse.
Eksempelvis vil en stor økonomi som
Tyskland, der ligger tæt på Danmark,
være en stor handelspartner. Hvis man sammenfatter gravitationsmodellen og Linders
efterspørgselsteori i én model, kan man forklare, hvilke andre lande et land samhandler med ud
fra tre dimensioner: de andre landes geografiske nærhed, kulturelle nærhed og deres
økonomiske tyngde målt ved BNP. I figur 15.7 har vi illustreret den udvidede gravitationsmodel
med Brasilien og Indien som eksempler.
En tredje teori til forklaring af den intraindustrielle handel er i 1990’erne blevet udformet af den
amerikanske økonom Paul Krugman. Han betragter virksomheders stordriftsfordele som den
vigtigste årsag til handel. Jo større markedet er for en virksomhed, jo større serier af dens
produkter kan der fremstilles. Det betyder igen, at omkostningerne pr. produceret enhed falder,
idet virksomhedens faste omkostninger til bl.a. husleje, lys og varme samt lønninger til chefen
og kontorpersonalet kan spredes ud over flere produktenheder. Stordriftsfordele gør sig
gældende i mange forskellige brancher, fx ved produktion af biler, computere, vaskemaskiner,
sportsudstyr samt olie og naturgas.
Hvis stordriftsfordele var den eneste årsag til handel, kunne man jo forvente, at der efterhånden
i alle brancher ville opstå monopoler, dvs. at én enkelt producent ville blive altdominerende. Det
er imidlertid ikke tilfældet, og det forklarer Krugman med sin anden handelsfaktor:
forbrugerpræferencer, som modvejer tendensen til stordriftsfordele. Nogle kan lide Toyota,
andre foretrækker Skoda, og andre igen er vilde med BMW. Forbrugerne ønsker at have noget at
Albert Vinther

[72]

vælge imellem, og derfor kan mindre producenter godt fortsat eksistere i konkurrence med
giganter, som har stordriftsfordele. Ifølge Krugman er stordriftsfordele og forbrugerpræferencer
altså årsagerne til, at stort set ens lande handler med nogenlunde ensartede produkter.
Vi kan konkludere, at ingen af de seks handelsteorier, som er omtalt ovenfor, kan forklare alle
typer af handel mellem lande. Men de forklarer forskellige sider af den internationale handel og
supplerer på den måde hinanden. Fælles for dem er, at de er liberalistiske teorier, som går ind
for frie markeder og frihandel, som de mener vil give velfærdsmæssige fordele til alle deltagende
lande. Det er hverken neomerkantilisterne eller marxisterne enige i. De mener, at frihandel er til
fordel for de stærke økonomier, mens især ulande bliver tabere i den neoliberalistiske
verdensøkonomi.
Protektionisme
15.4 Protektionisme i den globale økonomi
I den globale økonomi er det USA, der har udformet spillereglerne. I de første årtier efter 2.
verdenskrig skete det med BrettonWoods-systemet, og efter dette systems sammenbrud var
USA hovedaktør i den neoliberale verdensøkonomi. Gradvist flere lande har meldt sig til det
internationale økonomiske „spil“: Kina fra ca. 1980 og Indien samt hele den gamle „Sovjetblok“
i løbet af 1990’erne. Nogle af disse deltagere overholder måske ikke helt de liberale spilleregler
med markedsmekanismen som omdrejningspunkt – de „doper“ så at sige deres økonomier – og
klarer sig ovenikøbet godt økonomisk.
Dog er neomerkantilisterne skeptiske med hensyn til den neoliberale påstand om, at
globaliseringen er til alles fordel. De mener derimod, at globaliseringen er ført an af økonomiske
stormagter – især USA – til disses egen fordel, og derfor er det for andre stater nødvendigt at
bruge fx protektionistiske midler (protect = beskytte).
Der kan opstilles en række argumenter for protektionistisk handelspolitik, bl.a. følgende:
•
•
•
•

Beskyttelse af den indenlandske produktion og beskæftigelse – enten generelt eller inden
for specifikke brancher. EU har fx gennem en lang årrække beskyttet landbruget.
Sikre producenternes indtjening inden for visse vitale brancher (fx våbenindustri) eller
nystartede industrier (infant industry-argumentet).
Sikre minimumsstandarder på miljø- og sundhedsområdet. Danmark har fx pant på dåser,
og man kan også sigte på at hindre import af varer, der er fabrikeret ved børnearbejde.
Skaffe indtægter til statskassen i form af told og afgifter.

I det følgende skal vi se nærmere på de konkrete midler, en stat kan anvende til at hindre eller
mindske import og eventuelt øge eksport.
Told
15.4 Told
Told er en afgift på varer, der passerer en grænse. Den kan enten have form af en fast afgift pr.
vareenhed (styktold), eller den kan være beregnet som en procentsats af varens værdi
(værditold). Formålet med told er først og fremmest at beskytte de indenlandske producenter
mod udenlandsk konkurrence (beskyttelsestold).
Moderne stater har mange forskellige toldsatser i forhold til omverdenen, og som regel er der
tale om toldeskalation (eskalation = stigning), dvs. at et lands toldsatser er højest på de
områder, hvor man helst vil beskytte indenlandske producenter. Et kendt eksempel er EU´s

Albert Vinther

[73]

gradvise forøgelse af toldsatserne i takt med forarbejdningsgraden af de importerede produkter.
Det gav ulandene stort set fri adgang til det store EUmarked for en række råvarers vedkommende, men til
gengæld fik de ingen incitamenter til selv at
forarbejde varerne og dermed satse på
industrialiseringsprocessen.
I en lukket økonomi vil den indenlandske
efterspørgsel og det indenlandske udbud give en
markedspris på P1. Vi tænker os, at der er tale om en
lille økonomi, som ikke selv kan påvirke
verdensmarkedsprisen. Hvis der åbnes for fri import,
vil verdensmarkedsprisen P2 derfor komme til at
gælde, og landet vil importere mængden mellem
punkterne A og B. Vi tænker os nu, at der bliver indført
en told, hvilket hæver prisen til P3 og mindsker
importen til mængden mellem punkterne C og D. Samtidigt kan de hjemlige producenter hæve
deres pris til P3.
Beskyttelsesvirkningen består i, at den hjemlige produktion stiger fra A til C som et resultat af de
højere priser, og det giver en højere beskæftigelse. Desuden forbedres betalingsbalancens
løbende poster på grund af den lavere import. Men der er også to bivirkninger af tolden. For det
første sker der en omfordeling fra forbrugerne – der må betale en højere pris for varen – til de
hjemlige producenter, som kan tage en højere pris og dermed score en højere profit. For det
andet får staten penge i kassen.
De enkelte stater i
verdensøkonomien har
en række forskellige
toldsatser. I de største
kapitalistiske økonomier:
USA (lol, data fra 2022), EU og
Japan, er man nået
længst med hensyn til
toldnedsættelser, mens
fx BRIK-landene fortsat
har relativt høje
toldsatser. Det er et
udtryk for en
neomerkantilistisk
udenrigsøkonomisk
politik.

Albert Vinther

[74]

Importkvoter
15.4 Importkvoter
Et alternativ til told er at beskytte
hjemmemarkedet ved hjælp af
importkvoter, dvs. at der kun må importeres
en bestemt mængde af en bestemt vare
eller varegruppe. Som ovenfor er prisen i
den lukkede økonomi P1. Prisen ved fri
import fra verdensmarkedet er P2 og den
importerede mængde, afstanden mellem
punkterne A og B. Vi indfører nu en kvote,
hvilket bevirker, at udbudskurven forskydes
til højre med kvotens størrelse (afstanden
mellem C og D). Prisen hæves dermed til P3
og mindsker importen til mængden mellem
punkterne C og D. Samtidigt kan de
hjemlige producenter hæve deres pris til P3.
Beskyttelsesvirkningen og omfordelingen fra forbrugerne til producenterne er de samme som
ved indførelse af en told. Ved importkvoter får staten derimod ingen penge i kassen.
Tekniske handelshindringer
Tekniske handelshindringer er nok de mest udbredte handelshindringer, og de kan være meget
kreativt udformet. Derfor er det også generelt sværest at bekæmpe disse handelshindringer.
Eksempler på tekniske handelshindringer:
•
•
•
•

Forbud mod indhold af bestemte stoffer, fx ftalater(kemikalie der er dårligt for dig og er i
mange produkter)
Forbud mod indhold af gen-producerede fødevarer
Toldbehandling på ét sted i et land, der ovenikøbet har begrænset bemanding
Langvarige godkendelsesprocedurer af produkter

Hvis tekniske handelshindringer er tilladt, kan fx en dansk producent som Danfoss komme til at
lave 26 forskellige varianter af en termostat, fordi de forskellige modtagerlande i fx EU stiller
forskellige tekniske krav til termostater. Hvis de tekniske handelshindringer fjernes, kan Danfoss
nøjes med én variant og dermed opnå stordriftsfordele.
I GATT’s og WTO’s regi er udviklingen gået i retning af lavere toldsatser og færre importkvoter,
men til gengæld opretholder mange lande tekniske handelshindringer for at beskytte
hjemmemarkedet. I EU forsøger man ved hjælp af fælles standarder at gøre op med tekniske
handelshindringer med henblik på, at varer skal kunne bevæge sig frit.
Statsstøtte
15.4 Statsstøtte
Mens told, importkvoter og tekniske handelshindringer har til formål at beskytte indenlandske
producenter mod konkurrenter udefra, søger myndighederne med statsstøtte (subsidier) at
styrke indenlandske producenter ved at sænke deres omkostninger, så de kan sælge deres varer
til lavere priser og dermed konkurrere med de udenlandske virksomheder. Statsstøtte er en del
af den erhvervspolitik, vi omtalte i afsnit 8.9. Statsstøtte kan være offensiv, fx i form af „Pickingthe-winners“-strategien, hvor staten går ind og vurderer, hvilke virksomheder der har de bedste
Albert Vinther

[75]

fremtidsudsigter med hensyn til vækst. I Danmark har der fx været massiv støtte til produktion
af grøn energi. Men statsstøtten kan også være defensiv, dvs. at staten går ind og støtter
virksomheder og brancher, som tiden måske er ved at løbe fra. Støtte til europæiske
skibsværfter, der havde meget svært ved at konkurrere med bl.a. sydkoreanske værfter, er et
eksempel herpå.

Modeller
Porters diamant (Global konkurrenceevne)
19.3 Porters diamant
Hvorfor er nogle lande gode til at konkurrere på verdensmarkedet? Og hvorfor kan nogle lande
ikke følge med i den internationale konkurrence?
Disse spørgsmål har økonomer stillet sig selv masser af gange. Det gælder også den
amerikanske økonom Michael Porter. Han satte sig for at undersøge, hvorfor nogle lande har
større succés på eksportmarkederne end andre lande. I slutningen af 1980'erne igangsatte han
en større undersøgelse i nogle industrilande, hvor formålet var at finde en forklaring på, hvad der
netop havde været af betydning for deres succes på verdensmarkedet. Han koncentrerede sig
især om at finde ud af, hvorfor nogle lande er specielt konkurrencedygtige i visse brancher.
Dette mundede i 1990 ud i et stort værk – The Competitive Advantage of Nations - hvor han på
baggrund af sine undersøgelser opstiller en model til forklaring af landenes konkurrenceevne.
Denne rapport har siden været til stor inspiration for såvel økonomer som politikere i mange
lande.
Ifølge Porter er der fire overordnede kendetegn, som karakteriserer et lands konkurrenceevne:
Produktionsfaktorer
•
•
•

Efterspørgselsforhold
Beslægtede virksomheder og underleverandører
Firmastrategi, struktur og rivalisering

Disse fire forhold er bestemmende for
landets konkurrenceevne. De er vigtige hver
for sig, men de påvirker også hinanden
gensidigt.
Med lidt god vilje kan man se, at det ligner en
diamant, hvor de fire bokse danner
diamantens sider. Derfor kaldes Porters
forklaringsmodel også for Porters diamant. I det følgende ser vi nærmere på de enkelte 'bokse' i
diamanten. I figur 19.6 har vi mere detaljeret skitseret de vigtigste elementer i hver 'boks'.
Produktionsfaktorer
19.3.1 Produktionsfaktorer
Ved produktionsfaktorer forstår man alt, hvad der indgår i produktionen af en vare. Det er
eksempelvis arbejdskraft, fysiske ressourcer, viden, kapital og infrastruktur. Arbejdskraft. Her
tænkes der på såvel mængden som kvaliteten af arbejdskraften i landet. Uddannelsesniveau er
naturligvis af stor betydning. Desuden ser man på, hvad arbejdskraften koster, ligesom mindre
håndgribelige forhold som arbejdsmoral inddrages her. Fysiske ressourcer. Landets beholdning

Albert Vinther

[76]

af mineraler, skove, agerjord og fiskemuligheder indgår i landets produktionsfaktorer. Det
gælder også klimaet. Vidensressourcer. Landets videnskabelige niveau inddrages her. Det
afhænger bl.a. af mængden og kvaliteten af højere uddannelser, forskningsinstitutter,
laboratorier, statistiske kontorer m.v. Kapitalressourcer. Hvor let er det for erhvervslivet at skaffe
sig billig kapital til finansiering af forskning og produktudvikling? Hvordan er landets
kapitalmarked organiseret? Infrastruktur. Endelig er landets infrastruktur af betydning. Det
drejer sig om transportsystemet med motorveje, jernbaner, lufthavne m.v. Det drejer sig også
om landets kommunikationssystem, hvor man især ser på mobildækning, internetforbindelser
m.v. Endelig er det også af vigtighed, hvordan sundhedsvæsenet fungerer.
Efterspørgselsforhold
19.3.2 Efterspørgselsforhold
Den hjemlige efterspørgsel er af stor vigtighed for udviklingen af et lands konkurrenceevne.
Det kan være, at der på hjemmemarkedet er specielle behov, der skal opfyldes. Svenskerne er fx
verdens førende inden for højspændingsudstyr, da de svenske vandkraftværker ligger langt væk
fra de befolkningsområder, hvor strømmen skal bruges. Strømmen skal derfor transporteres
over enorme afstande, hvilket kræver specielt højspændingsudstyr.
Forbrugerne spiller en vigtig rolle. Hvis forbrugerne er kræsne og stiller krav til de produkter, de
køber, vil dette presse virksomhederne til at udvikle kvalitetsprodukter, nye modeller etc.
I Danmark har vi oplevet, at vor miljøbevidsthed har tvunget virksomhederne til at udvikle mere
miljørigtige produkter. Danmark er derfor nu et af de førende lande, hvad miljøudstyr og
rensningsanlæg angår.
Her er det især vigtigt, at forbrugerne gennem deres køb signalerer fremtidens behov. Netop på
miljøområdet har danske forbrugere været foran. Mange lande er begyndt at få øjnene op for
vigtigheden af teknologi, der ikke belaster klimaet. Og her står danske virksomheder godt i
konkurrencen, da de takket være et kritisk hjemmepublikum i flere år har været i gang med at
udvikle de produkter og teknologier, der skal bruges.
Hele det danske socialvæsen har også vundet anseelse i udlandet, som har købt ekspertise og
knowhow i Danmark på dette område.
Beslægtede virksomheder og underleverandører – industriblokke
19.3.3 Beslægtede virksomheder og underleverandører – industriblokke
Helt centralt i Porters teori står begrebet industriblokke. En industriblok er en stor gruppe
virksomheder, der er placeret i samme geografiske område og som
alle direkte eller indirekte arbejder med produktion inden for det samme produktområde.
I Danmark har vi fx en stærk industriblok i vindmølleproduktion, hvor Vestas og Siemens
Gamesa – to af verdens største mølleproducenter – har vigtige aktiviteter i Danmark. Men
derudover er der en underskov af underleverandører til de to store vindmølleproducenter.
Verdens største vindmøllevingeproducent LM Windpower ligger i Kolding og leverer vinger til
flere af de store mølleproducenter. Flere mindre virksomheder leverer komponenter til
møllernes gearkasse, styresystemer m.v. Andre har specialiseret sig i transport af møller,
bygning af møllefundamenter, opstilling af møller osv. Atter andre leverer halvfabrikata og
maskiner til vindmøllesektoren. Derudover er der universiteter, som uddanner ingeniører til
branchen samt forskningsinstitutioner, som forsker i mølleteknologi og tester møller – som fx
Risøs testcenter for vindmøller ved Roskilde.

Albert Vinther

[77]

Mange hundrede danske virksomheder og institutioner er således knyttet sammen til et
netværk, der alle har noget med vindmølleteknologi at gøre – direkte eller indirekte.
Et sådant netværk af beslægtede virksomheder og underleverandører kaldes altså for
en industriblok. Porter brugte udtrykket cluster, som også er ved at vinde indpas herhjemme i
takt med at engelsk sniger sig ind i det danske sprog. På dansk anvendes også
udtrykket industriklynge.
Industriblokke ligger ofte i en region eller i et større byområde (bilindustrien i Detroit,
filmindustrien i Hollywood, Medicon Valley i Nordøstsjælland). I andre tilfælde kan en
industriblok dække et helt land, hvis det drejer sig om et mindre land (jvf. fødevareindustrien og
cleantechindustrien i Danmark).
Andre eksempler på større industriblokke er den tyske bilindustri, den indiske softwareindustri,
den norditalienske modeindustri samt den japanske forbrugerelektronikindustri. Industriblokke
kan også forefindes inden for servicesektoren. Porter nævner som eksempel turistindustrien
omkring Great Barrier Reef i det nordøstlige Australien.
Porter påpeger, at velfungerende industriblokke er af helt central betydning for et lands
økonomi, vækst og konkurrenceevne. Mange ulande mangler netop industriblokke. Ofte har et
uland nogle få virksomheder, der producerer en færdigvare, fx sko. Men man mangler hele
netværket af underleverandører, som kan igangsætte en egentlig selvbærende industrialisering.
Der er mange fordele for virksomheder ved at være placeret inden for det samme geografiske
område. Dels tiltrækker man kvalificeret arbejdskraft. Folk med gode idéer flytter ofte til steder,
hvor de kan finde ligesindede. Dels kan man trække på fælles infrastruktur (havnefaciliteter,
motorveje, uddannelsesinstitutioner m.v.).
Firmastrategi, struktur og rivalisering
19.3.4 Firmastrategi, struktur og rivalisering
Vigtigst i denne side af Porters diamant er den indenlandske konkurrence. Porter fandt ud af, at i
lande, som besidder ledende industrier på verdensmarkedet, er der ofte en heftig indenlandsk
konkurrence mellem flere virksomheder.
Eksempler på dette kan være den hårde konkurrence mellem de mange japanske bilmærker,
som kæmper hårdt om hjemmemarkedet. Der er også hård konkurrence i den farmaceutiske
industri i Schweiz (Ciba-Geigy, Sandos m.fl.) samt den tyske kemiske industri (BASF, Hoechst
m.fl.). I Danmark har der tidligere været kraftig konkurrence blandt vindmølleproducenterne
(Vestas, NEGMicon, Bonus).
Den hårde indenlandske konkurrence om de hjemlige forbrugere tvinger virksomhederne til hele
tiden at forbedre deres produkter, at forny sig, at udvikle nye produktionsmetoder osv. Derved
udvikles nye produkter, omkostningerne holdes nede, og kvaliteten forbedres. Og lige netop
derfor står disse firmaer stærkt, når de skal ud og konkurrere på det internationale
eksportmarked.
Man kan drage en parallel til sportsverdenen. Her oplever man ofte, at et land især står stærkt
inden for visse sportsgrene. Danmark er i front, når det gælder kvindehåndbold, badminton,
sejlsport og roning. Det er bl.a. fordi, der er heftig konkurrence mellem de danske klubber i disse
sportsgrene. Danskerne er gode til kvindehåndbold, fordi der er en række håndboldklubber i
verdensklasse, hvor spillerne træner med hinanden og konkurrerer om, hvem der er bedst.

Albert Vinther

[78]

Mange af de amerikanske hurtigløbere kommer fra Jamaica, hvor de indbyrdes udfordrer
hinanden. Det er svært at blive topidrætsmand, hvis der ikke er lokal konkurrence.

Albert Vinther

[79]

Forløb om demokratiopfattelser, demokratiske
deltagelsesmuligheder, politisk indflydelsesmuligheder.
Andre kilder
Kristeligt Dagblad - Derfor bør vi give børn stemmeret
6.8.2.1 (Primærtekst) Immanuel Kant: Besvarelse af spørgsmålet: Hvad er oplysning?, 1784
Virker ikke brug vedtægter for den selvejende institution det frie gymnasium i stedet

Vigtig viden
Demokrati
2.1 Demokrati – hvad og hvorfor (det her kapitel har en fucking video om ”Fordele og ulemper
ved demokrati”)
Demokrati er et af de mest positivt ladede ord, som indgår i den danske politiske debat. Men det
betyder ikke, at det er entydigt, hvad vi forstår ved demokrati. Vi kan formentlig være enige om,
at demokrati kræver frie valg, og at der er nogle spilleregler i politik, som skal overholdes. Men
hvilke spilleregler? Er det fx demokratisk, hvis et flertal i Folketinget på 90 mandater vedtager
love, som de 89 øvrige medlemmer er direkte imod? Ja, det er det.
Er det også demokratisk, hvis et flertal vedtager alle væsentlige lovforslag hen over hovedet på
et stort mindretal, uden at dette mindretal og berørte organisationer har mulighed for at komme
med deres meninger, før beslutninger træffes? Ja, men så har man en opfattelse af demokratiet,
hvor samtale og mindretalsbeskyttelse betyder mindre.
Politiske tilstande, hvor et lille flertal konsekvent træffer alle væsentlige beslutninger uden at
tage hensyn til et stort mindretal, betegnes som flertalsdiktatur. Deri ligger, at en sådan politisk
adfærd er problematisk i forhold til, hvad vi forstår ved demokrati, også selvom de formelle
spilleregler er overholdt. Et ideelt demokrati forudsætter hensyntagen til og beskyttelse af
mindretal. Det er derfor, at menneskerettigheder og retssikkerhed opfattes som helt afgørende
for et demokrati.
En dansk diskussion
2.1 En dansk diskussion
Det er naturligt, at der foregår diskussioner om, hvad demokrati er. Hvorfor er det vigtigt, at vi har
et demokrati? Hvad skal vi stille af krav til et demokrati? En sådan principiel diskussion foregik i
Danmark efter Anden Verdenskrig, hvor hoveddebattørerne var teologiprofessoren og
højskolemanden Hal Koch og
statsretsprofessoren Alf Ross.
I “Hvad er demokrati?” fra 1945 argumenterede Hal
Koch for, at demokrati ikke kun er det formelle
demokrati med frie valg, parlamentarisme mv.
Demokrati er ifølge Hal Koch en livsform.

Albert Vinther

[80]

Heroverfor stod Alf Ross, der i ”Hvorfor
demokrati?” fra 1946 argumenterede for
vigtigheden af det formelle demokrati og for, at
det repræsentative demokrati fungerede rigtigt.

Demokratiidealer
2.1 Demokratiidealer
I aktuelle debatter om demokrati kan der trækkes tråde tilbage til diskussionen mellem Alf Ross
og Hal Koch.
På den ene side er der et ideal om konkurrencedemokrati, hvor det afgørende er, at forskellige
partier konkurrerer om vælgernes stemmer. Konkurrencen mellem partier og kandidater kan
sammenlignes med udbud af varer. Partierne konkurrerer med hinanden om at sælge deres
politik til vælgerne, ligesom købmænd
sælger varer. Derfor betegnes
konkurrencedemokrati også som et
markedsdemokrati.
På den anden side har vi idealet
om deltagelsesdemokrati, som bygger på, at
det ikke er nok med valg hvert fjerde år. Det er
også afgørende, at folk ikke blot har
rettigheder, men også pligt til at være aktive
mellem valgene, eksempelvis i
interesseorganisationer, partier,
skolebestyrelser, gennem forskellige former
for aktiviteter, herunder
underskriftsindsamlinger og
demonstrationer.
2.1 Deliberativt demokrati
For Hal Koch var samtalen (dialogen) og den gensidige forståelse og respekt en afgørende del af
demokratiets væsen. Det er det også i det, der kaldes deliberativt demokrati, afledt
af deliberere, der betyder overveje.
I et deliberativt demokrati lægges der vægt på, at alle skal have lige adgang til at komme til orde,
og at man skal være åbne over for hinandens argumenter og reflektere over dem. Det er i den
forbindelse også vigtigt, at alle i størst muligt omfang har et højt vidensniveau. Dialogen og
diskussionerne skal ske på et oplyst grundlag.
Spørgsmålet er så, i hvilket omfang det deliberative demokrati praktiseres. Det gør det, når
politikere og borgere respekterer, at der skal lyttes til argumenter. Det kan fx være i mindre
forsamlinger, hvor man kender hinanden, og hvor man har visse fælles interesser, fx i frivillige
sammenslutninger, eller når en gymnasieklasse skal tage stilling til indholdet i undervisningen.
Forsøg med deliberativt demokrati blev lavet op til folkeafstemningen om euroen i 2000 ved en
såkaldt national folkehøring, hvor 364 repræsentativt udvalgte danskere deltog. Derudover
deltog også politikere og eksperter.
Albert Vinther

[81]

Stemmeret
Folketinget - Hvornår man har stemmeret
Man har stemmeret når man som Danske statsborger er fyldt 18 år og har fast bopæl i Danmark,
så har man som udgangspunkt valgret til folketingsvalg, folkeafstemninger og andre valg. Til
europaparlamentsvalg og kommunale og regionale valg kan også andre nationaliteter have
valgret.

Albert Vinther

[82]

